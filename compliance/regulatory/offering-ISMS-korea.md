---
title: Certificazione K-ISMS (Korea Information Security Management System)
description: Microsoft Azure ha ottenuto la certificazione K-ISMS (Korea Information Security Management System).
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: d542698eff82fa8f24a32d9f831553a9807609ce
ms.sourcegitcommit: 626b0076d133e588cd28598c149a7f272fc18bae
ms.translationtype: HT
ms.contentlocale: it-IT
ms.lasthandoff: 11/30/2020
ms.locfileid: "49507928"
---
# <a name="korea-information-security-management-system-k-isms"></a>Certificazione K-ISMS (Korea Information Security Management System)

## <a name="about-k-isms"></a>Informazioni sulla certificazione K-ISMS

In base all'articolo 47 della legge sulla promozione delle informazioni e dell'utilizzo della rete per le comunicazioni e la protezione delle informazioni ([lingua coreana](https://law.go.kr/lsSc.do?tabMenuId=tab18&query=%EC%A0%95%EB%B3%B4%ED%86%B5%EC%8B%A0%EB%A7%9D%20%EC%9D%B4%EC%9A%A9%EC%B4%89%EC%A7%84%20%EB%B0%8F%20%EC%A0%95%EB%B3%B4%EB%B3%B4%ED%98%B8) e [lingua inglese](https://law.go.kr/engLsSc.do?tabMenuId=tab45)), il Governo Coreano ha introdotto [la certificazione K-ISMS (Korea-Information Security Management System)](https://isms.kisa.or.kr/main/isms/intro/). Si tratta di un quadro normativo sui sistemi di gestione delle informazioni specifico per il Paese che definisce un insieme rigoroso di requisiti di controllo che consentono di garantire alle organizzazioni in Corea una protezione coerente e sicura delle informazioni.

Per ottenere la certificazione, è necessario che una società si sottoponga a un processo di valutazione da parte di un revisore indipendente che include contromisure di sicurezza e di gestione della sicurezza delle informazioni. La valutazione copre 104 criteri, inclusi 12 controlli in 5 settori della gestione della sicurezza delle informazioni e 92 controlli in 13 settori delle contromisure di sicurezza. Alcuni di questi controlli includono l'analisi delle responsabilità di gestione della sicurezza dell'organizzazione, dei criteri di sicurezza, della formazione sulla sicurezza, della risposta agli incidenti, della gestione dei rischi e così via. Un comitato esamina i risultati del controllo e concede la certificazione.

Il quadro normativo K-ISMS è basato sulle strategie e sui criteri di sicurezza delle informazioni più recenti, oltre che sulle misure di sicurezza e sulle procedure di risposta alle minacce per ridurre al minimo l'impatto delle violazioni della sicurezza. Esistono molti punti in comune con gli obiettivi di controllo ISO/IEC 27001, tuttavia non sono identici. Il sistema K-ISMS si basa su un'analisi più dettagliata dei requisiti rispetto alla valutazione generale che avviene nel sistema ISO/IEC 27001.

Sotto la supervisione del MSIT (Ministry of Science and Information Technology) ([lingua coreana](https://www.msit.go.kr/web/main/main.do) e [lingua inglese](https://english.msit.go.kr/english/main/main.do)), il KISA (Korea Internet & Security Agency) ([lingua coreana](https://www.kisa.or.kr/main.jsp) e [lingua inglese](https://www.kisa.or.kr/eng/main.jsp)) è l'autorità di certificazione del K-ISMS. La certificazione è valida per tre anni e le entità certificate devono superare un controllo annuale.

## <a name="microsoft-and-k-isms"></a>Microsoft e la certificazione K-ISMS

In base a una rigorosa valutazione della KISA (Korea Internet & Security Agency), Microsoft Azure ha ottenuto la certificazione K-ISMS (Korea Information Security Management System) per l'hosting dei dati. La certificazione riguarda i servizi di Azure che includono il calcolo, l'archiviazione, il networking, i database e la sicurezza, oltre all'infrastruttura dei data center nelle regioni di Microsoft Corea centrale e Corea del Sud. Le specifiche per la certificazione K-ISMS si basano su ISO/IEC 27001, ISO/IEC 27018 e altri standard internazionali che regolano l'hosting dei dati.

Con questa certificazione, i clienti di Azure in Corea possono dimostrare più facilmente la conformità ai requisiti normativi locali per proteggere i principali asset di informazioni digitali e rispettare più facilmente gli standard di conformità della KISA. Inoltre, le organizzazioni coreane che devono ottenere per legge la certificazione K-ISMS, come alcuni provider di servizi Internet e di rete, grandi ospedali, istituti di istruzione e così via, possono ottenere in modo più efficiente la conformità ai requisiti K-ISMS sulla base della certificazione di Azure.

Il controllo è stato effettuato sulle misure adottate da Microsoft per proteggere i dati e la relativa riservatezza, tra cui:

- La certificazione dei servizi cloud Microsoft per le aziende (con controlli annuali di conformità) per gli standard [ISO/IEC 27001:2013 Information Security Management Standards](offering-iso-27001.md).
- L’elevato livello di protezione della privacy basato sulla conformità di Microsoft allo standard [ISO/IEC 27018 Codice di condotta per la protezione dei dati personali nel cloud](offering-iso-27018.md).
- Approccio a più livelli nel modo in cui i data center Microsoft sono progettati, costruiti e gestiti per controllare rigorosamente l'accesso fisico alle aree in cui sono archiviati i dati dei clienti.

## <a name="microsoft-in-scope-cloud-services"></a>Servizi cloud Microsoft inclusi nell'ambito

- [Azure](https://gallery.technet.microsoft.com/Overview-of-Azure-c1be3942)
- Intune

## <a name="audits-reports-and-certificates"></a>Controlli, report e certificati

La certificazione di Azure è valida per tre anni dalla data di emissione (19 novembre 2018) con una valutazione annuale da parte della KISA, l'organismo di certificazione.

- [Certificazione K-ISMS di Azure](https://isms.kisa.or.kr/main/isms/issue/?certificationMode=list&crtfYear=2018&searchCondition=2&searchKeyword=%EB%A7%88%EC%9D%B4%ED%81%AC%EB%A1%9C%EC%86%8C%ED%94%84%ED%8A%B8) (lingua coreana)

## <a name="frequently-asked-questions"></a>Domande frequenti

**Chi deve ottenere la certificazione K-ISMS?**

Per alcuni soggetti la certificazione è obbligatoria mentre per altri è facoltativa. I soggetti per cui la certificazione è facoltativa, come Microsoft, possono comunque richiedere la certificazione se lo desiderano. La KISA obbliga alla certificazione i seguenti soggetti:

- Fornitori di servizi Internet autorizzati dall'articolo 6, sezione 1 della legge sulle comunicazioni, che forniscono servizi di rete per informazioni a Seoul e a tutte le città metropolitane.

- Data center Internet designati come "strutture integrate per le informazioni e le comunicazioni" dell'articolo 46 della legge sulla promozione delle informazioni e l'utilizzo della rete per le comunicazioni e la protezione delle informazioni.

- Qualsiasi organizzazione che soddisfi le condizioni seguenti:

    - Le strutture sanitarie classificate come "ospedale generale di livello superiore" nell'articolo 3, sezione 4 della legge sul servizio sanitario il cui fatturato annuale o fiscale è pari almeno a 150 milioni USD.
    - Istituti di istruzione, in base all'articolo 2 della legge sull'istruzione superiore, in cui il numero di studenti iscritti è pari almeno a 10.000 al 31 dicembre dell'anno immediatamente precedente.
    - Fornitori di servizi di rete e di informazioni le cui vendite di servizi di informazioni e comunicazione sono pari almeno a 10 milioni USD oppure hanno avuto una media di almeno 1 milione di utenti al giorno nei tre mesi precedenti, escludendo, tuttavia, le società finanziarie di cui al comma 3 dell'articolo 2 della legge sulle transazioni finanziarie elettroniche.

**In che modo l'integrazione degli standard K-ISMS e K-PIMS influisce sulla certificazione Microsoft?**

Nel novembre 2018, la MSIT (Korea Communications Commission) e il Ministero dell'interno e della sicurezza hanno unito gli standard K-ISMS e K-PIMS (Korea-Personal Information Management System) in un nuovo e unico sistema di certificazione chiamato ISMS-P (Information Security Management System-Personal).

La fusione di questi due sistemi riflette le recenti tendenze di integrazione della sicurezza delle informazioni e della protezione delle informazioni personali. L'obiettivo è rafforzare i collegamenti tra questi sistemi e ridurre il carico di lavoro per le aziende nel processo di adeguamento evitando la sovrapposizione dei requisiti. Anziché eseguire 104 controlli K-ISMS e 82 controlli K-PIMS, la nuova certificazione consolidata sarà composta da 80 elementi relativi alla sicurezza delle informazioni e da 22 elementi riguardanti la protezione delle informazioni personali.

Le organizzazioni possono richiedere la certificazione K-ISMS in base agli 80 controlli per la sicurezza delle informazioni, oppure possono richiedere la conformità ISMS-P con 22 controlli aggiuntivi sulla protezione delle informazioni personali. Microsoft può richiedere un controllo sulla base del nuovo sistema di certificazione ISMS-P. Tuttavia, aspettiamo che la certificazione K-ISMS corrente scada nel 2021 per poi richiedere la certificazione ISMS-P.

## <a name="additional-resources"></a>Altre risorse

- [Organizzazioni certificate K-ISMS](https://isms.kisa.or.kr/main/isms/issue/?certificationMode=list&crtfYear=2018&searchCondition=2&searchKeyword=%EB%A7%88%EC%9D%B4%ED%81%AC%EB%A1%9C%EC%86%8C%ED%94%84%ED%8A%B8) (lingua coreana)
- [Documenti e linee guida K-ISMS](https://isms.kisa.or.kr/main/isms/notice/) (lingua coreana)
- [Regioni di Microsoft Azure](https://azure.microsoft.com/global-infrastructure/regions/)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
