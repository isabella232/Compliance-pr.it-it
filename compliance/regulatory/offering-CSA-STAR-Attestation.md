---
title: Attestazione Cloud Security Alliance (CSA) STAR
description: Azure e Intune hanno ricevuto l'attestazione Cloud Security Alliance STAR, basata su un controllo indipendente.
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: eb73d95d25327220b9c2dc2769703101ba2c60e9
ms.sourcegitcommit: 21ed42335efd37774ff5d17d9586d5546147241a
ms.translationtype: HT
ms.contentlocale: it-IT
ms.lasthandoff: 02/05/2021
ms.locfileid: "50121311"
---
# <a name="cloud-security-alliance-csa-star-attestation"></a>Attestazione Cloud Security Alliance (CSA) STAR

## <a name="csa-star-attestation-overview"></a>Panoramica dell'attestazione CSA STAR

La Cloud Security Alliance (CSA) gestisce il registro STAR (Security, Trust & Assurance Registry), un registro accessibile pubblicamente e gratuitamente in cui i provider di servizi cloud (CSP) possono pubblicare le proprie valutazioni correlate alla CSA. Il registro STAR è costituito da tre livelli di controllo allineati agli obiettivi di controllo della CSA Cloud Controls Matrix (CCM). La CCM include i principi fondamentali sulla sicurezza in 16 domini, consentendo ai clienti cloud di valutare il rischio di sicurezza complessivo di un servizio cloud:

- Livello 1: autovalutazione STAR
- Livello 2: attestazione STAR, certificazione STAR e valutazione C-STAR (basati su controlli di terze parti)
- Livello 3: monitoraggio continuo STAR (i requisiti del programma sono ancora in fase di sviluppo dalla CSA)

L'attestazione STAR implica un rigoroso controllo indipendente sul comportamento di sicurezza di un provider di servizi cloud, basato su un controllo SOC 2 di tipo 2 con criteri CCM. Il revisore indipendente che valuta le offerte del provider di servizi cloud per l'attestazione STAR deve essere un Dottore commercialista e deve avere il certificato CSA in Cloud Security Knowledge (CCSK).  
  
Un controllo SOC 2 di tipo 2 è basato sui criteri e i principi dei servizi fiduciari (Trust Services Principles and Criteria) dell'American Institute of Certified Public Accountants (AICPA), tra cui la sicurezza, la disponibilità, la riservatezza, l'integrità di elaborazione e i criteri della CCM. L'attestazione STAR offre i risultati di un revisore sull'idoneità della progettazione e sull'efficacia operativa dei controlli SOC 2 nei servizi cloud Microsoft. L'obiettivo è quello di soddisfare i criteri AICPA menzionati in precedenza e i requisiti stabiliti nella CCM.

## <a name="microsoft-in-scope-cloud-services"></a>Servizi cloud Microsoft inclusi nell'ambito

Microsoft Azure e Microsoft Intune hanno ricevuto l'attestazione CSA STAR. L'attestazione STAR offre i risultati di un revisore sull'idoneità della progettazione e sull'efficacia operativa dei controlli SOC 2 nei servizi cloud Microsoft.

- [Azure e Azure per enti pubblici](https://aka.ms/AzureCompliance)
- [Azure Germania](https://aka.ms/AzureCompliance)
- Microsoft Cloud App Security
- Microsoft Graph
- Intune
- Microsoft Managed Desktop
- Servizio cloud Power Automate (in precedenza Microsoft Flow), autonomo o incluso in un piano o in una famiglia di prodotti Office 365 o Dynamics 365
- Servizio cloud PowerApps, autonomo o incluso in un piano o in una famiglia di prodotti con marchio Office 365 o Dynamics 365 
- Power BI

## <a name="audits-reports-and-certificates"></a>Controlli, report e certificati

- [Attestazione e certificazione CSA STAR](https://cloudsecurityalliance.org/star/registry/microsoft/)

## <a name="frequently-asked-questions"></a>Domande frequenti

**A quali standard di settore si allinea la CSA CCM?**

La CCM corrisponde ai framework dei controlli, alle normative e agli standard di sicurezza approvati dal settore, come ISO/IEC 27001, PCI DSS, HIPAA, AICPA SOC 2, NERC CIP, FedRAMP, NIST e molti altri. Per l'elenco aggiornato, visitare il [sito Web CSA](https://cloudsecurityalliance.org/).

**Dove è possibile vedere l'attestazione CSA STAR per i servizi cloud Microsoft?**

È possibile scaricare l'[attestazione CSA STAR](https://aka.ms/CSASTAR-Attestation) per Azure (valida anche per Intune) dal registro CSA (CSA Registry).

**Quali sono i livelli di controllo CSA STAR raggiunti dai servizi cloud aziendali di Microsoft?**

- **Livello 1** - **Autovalutazione CSA STAR**: Azure, Microsoft Dynamics 365 e Microsoft Office 365. L'[autovalutazione](offering-csa-star-self-assessment.md) è un'offerta gratuita fornita dai provider di servizi cloud per documentare i propri controlli di sicurezza e consentire ai clienti di valutare la sicurezza del servizio.
- **Livello 2** - **Certificazione CSA STAR**: Azure, Microsoft Cloud App Security, Intune e Microsoft Power BI. La certificazione STAR si basa sull'ottenimento della certificazione ISO/IEC 27001 e sul rispetto dei criteri specificati nella CCM. Viene rilasciata dopo una rigorosa valutazione eseguita da terze parti dei controlli e delle procedure di sicurezza di un provider di servizi cloud.
- **Livello 2** - **Attestazione CSA STAR**: Azure e Intune. La CSA e l'AICPA hanno collaborato per fornire le linee guida ai Dottori commercialisti relative agli impegni SOC 2, usando i criteri dell'AICPA (Principi dei servizi fiduciari - Trust Service Principles, AT 101) e la CSA CCM. L'[attestazione STAR](offering-CSA-STAR-Attestation.md) si basa su tali linee guida e viene riconosciuta dopo una rigorosa valutazione indipendente dei provider di servizi cloud.

## <a name="use-microsoft-compliance-manager-to-assess-your-risk"></a>Usare Microsoft Compliance Manager per valutare i rischi

[Microsoft Compliance Manager](/microsoft-365/compliance/compliance-manager) è una funzionalità nel [Centro conformità Microsoft 365](/microsoft-365/compliance/microsoft-365-compliance-center) utile per comprendere lo stato di conformità dell'organizzazione e intraprendere azioni per ridurre i rischi. Compliance Manager offre un modello premium per creare una valutazione per questa normativa. Individuare il modello nella pagina **modelli di valutazioni** in Compliance Manager. Informazioni su come [creare valutazioni in Compliance Manager](/microsoft-365/compliance/compliance-manager-assessments).

## <a name="resources"></a>Risorse

- [Risposta standard di Azure per le richieste di informazioni](https://aka.ms/AzureStandardRequestForInformation)
- [CAIQ per Cloud Security Alliance di Azure](https://aka.ms/AzureCSACAIQ)
- [Mapping di Office 365 della CSA Cloud Control Matrix](https://aka.ms/Office365CSACloudControlMatrix)
- [Cloud Security Alliance](https://cloudsecurityalliance.org/)
- [CSA Security, Trust & Assurance Registry (STAR)](https://cloudsecurityalliance.org/star/)
- [Report SOC 1, 2 e 3](offering-soc.md)
- [Cloud Controls Matrix (CCM)](https://cloudsecurityalliance.org/group/cloud-controls-matrix/)
- [Framework di conformità dell'hub dei controlli comuni di Microsoft](https://www.microsoft.com/trust-center/compliance/compliance-overview)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
