---
title: Misure di sicurezza di alto livello dell'Esquema Nacional de Seguridad (ENS) spagnolo
description: Microsoft ha ricevuto la certificazione dell'Esquema Nacional de Seguridad spagnolo (quadro normativo nazionale di sicurezza).
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: bf4ea5afbcc44a7e59e66d5d74c9b87123b6ded8
ms.sourcegitcommit: 626b0076d133e588cd28598c149a7f272fc18bae
ms.translationtype: HT
ms.contentlocale: it-IT
ms.lasthandoff: 11/30/2020
ms.locfileid: "49508007"
---
# <a name="spain-esquema-nacional-de-seguridad-ens-high-level-security-measures"></a>Misure di sicurezza di alto livello dell'Esquema Nacional de Seguridad (ENS) spagnolo

## <a name="spain-ens-overview"></a>Informazioni generali sull'ENS spagnolo

Nel 2007 il governo spagnolo ha promulgato la Legge 11/2007, un quadro normativo per concedere ai cittadini l'accesso elettronico ai servizi governativi e pubblici. Questa legge è la base dell'Esquema Nacional de Seguridad regolamentato dal Decreto Reale (RD) 3/2010. L'obiettivo del quadro normativo consiste nel consolidare la fiducia nella fornitura di servizi elettronici e assicurare l'accesso, l'integrità, la disponibilità, l'autenticità, la riservatezza, la tracciabilità e la conservazione di dati, informazioni e servizi.

Si applica a tutte le agenzie governative ed enti pubblici spagnoli che acquistano servizi cloud, nonché ai fornitori di tecnologie ICT (Information and Communications Technologies). Assiste le agenzie e gli enti nell'implementare controlli efficaci per la sicurezza nel cloud e in locale, nel rispetto degli standard di privacy e sicurezza spagnoli e europei.

Il quadro normativo stabilisce criteri chiave e requisiti obbligatori che le agenzie governative e i relativi provider di servizi devono adottare. Definisce un insieme di controlli di sicurezza specifici, molti dei quali allineati direttamente allo standard ISO/IEC 27001, relativamente a disponibilità, autenticità, integrità, riservatezza e tracciabilità. Il livello di riservatezza delle informazioni basso, intermedio o alto, determina le misure di sicurezza che devono essere adottate per proteggerle.

Rispetto alla sicurezza, ogni agenzia governativa deve adottare un approccio basato sulla gestione dei rischi con cui identificare e valutare i rischi, quindi applicare i controlli di sicurezza appropriati. Anche i provider di servizi devono adeguarsi ai rigorosi requisiti del quadro normativo per assicurarsi che le procedure, le competenze tecniche e le operazioni siano sicure e permettere alle agenzie di adeguarsi alle normative.

Il quadro normativo prevede un processo di accreditamento facoltativo per i sistemi che gestiscono le informazioni con un livello di riservatezza basso, ma obbligatorio per quelli che gestiscono le informazioni con un livello medio o alto di riservatezza. Il controllo viene eseguito da un revisore indipendente accreditato. Il report viene quindi riesaminato durante un processo di certificazione prima dell'accettazione dei controlli di gestione dei rischi nella fase finale dell'accreditamento.

## <a name="microsoft-and-spain-ens-high-level-security-measures"></a>Microsoft e le misure di sicurezza di alto livello dell'ENS spagnolo

Microsoft Azure e Microsoft Office 365 sono stati sottoposti a una valutazione rigorosa da parte di BDO, un revisore indipendente, che ha rilasciato una dichiarazione di adeguamento ufficiale. BDO dichiara che le misure di sicurezza di entrambi i servizi e le rispettive informazioni di sistema e le strutture di elaborazione dati, sono conformi al RD 3/2010 senza bisogno di alcuna misura correttiva. Microsoft è stato il primo provider di servizi cloud iperscalabile a ottenere questa certificazione in Spagna.

## <a name="microsoft-in-scope-cloud-services"></a>Servizi cloud Microsoft inclusi

- [Azure e Azure per enti pubblici](https://aka.ms/AzureCompliance)
- [Office 365](https://go.microsoft.com/fwlink/p/?LinkID=2077751)

## <a name="audits-reports-and-certificates"></a>Controlli, report e certificati

La certificazione è valida due anni, con l'obbligo di un controllo di sorveglianza annuale.

### <a name="azure"></a>Azure

- [Certificazione di Azure ai sensi del Quadro normativo nazionale di sicurezza ENS](https://aka.ms/AzureNationalSecurityFrameworkENSCertificate)
- [Report di controllo di Azure ai sensi del Quadro normativo nazionale di sicurezza spagnolo (ENS)](https://aka.ms/AzureNationalSecurityFrameworkAuditReport)
- [Report di controllo di Azure ai sensi del Quadro normativo nazionale di sicurezza spagnolo (ENS)](https://aka.ms/AzureInformeAuditoriaENS)
- [Certificazione ai sensi del Quadro normativo nazionale di sicurezza spagnolo (ENS)](https://aka.ms/AzureNationalSecurityFrameworkCertificadoENS)

### <a name="office-365"></a>Office 365

- [Certificazione di Office 365 ai sensi del Quadro normativo nazionale di sicurezza ENS](https://aka.ms/Office365NationalSecurityFrameworkENSCertificate)
- [Report di controllo di Office 365 ai sensi del Quadro normativo nazionale di sicurezza spagnolo (ENS)](https://aka.ms/Office365NationalSecurityFrameworkAuditReport)
- [Report di controllo di Office 365 ai sensi del Quadro normativo nazionale di sicurezza spagnolo (ENS)](https://aka.ms/Office365InformeAuditoriaENS)
- [Certificazione di Office 365 ai sensi del Quadro normativo nazionale di sicurezza spagnolo (ENS)](https://aka.ms/Office365NationalSecurityFrameworkCertificadoENS)

## <a name="frequently-asked-questions"></a>Domande frequenti

**Come posso ottenere copie dei report di controllo e delle certificazioni?**

Il [Service Trust Portal](https://aka.ms/stphelp) rende disponibili i report di controllo e le certificazioni in inglese e spagnolo. I revisori possono usarli per confrontare i risultati dei servizi cloud Microsoft con i requisiti normativi e legali che ti riguardano.

**Qual è la fase iniziale del percorso di adeguamento della mia organizzazione?**

Se la tua organizzazione usa Azure o Office 365, puoi usare l'accreditamento e il report di controllo ENS di Microsoft ai fini del tuo processo di accreditamento. Hai tuttavia la responsabilità di affidare l'incarico a un revisore affinché valuti la tua implementazione in termini di conformità e di garantire che i controlli e i processi all'interno dell'organizzazione siano in linea con il quadro normativo.

## <a name="resources"></a>Risorse

- Esquema Nacional de Seguridad di Spagna ([Spagnolo](https://administracionelectronica.gob.es/pae_Home/pae_Estrategias/pae_Seguridad_Inicio/pae_Esquema_Nacional_de_Seguridad.html?idioma=sp#.Vwxp82mcGM8) e [Inglese](https://administracionelectronica.gob.es/pae_Home/pae_Estrategias/pae_Seguridad_Inicio/pae_Esquema_Nacional_de_Seguridad.html?idioma=en#.VwvcgmmcGM9))
- [Condizioni di Microsoft Online Services](https://aka.ms/Online-Services-Terms)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
