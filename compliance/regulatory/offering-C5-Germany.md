---
title: Cloud Computing Compliance Controls Catalog (C5)
description: Informazioni su come Azure, Azure per enti pubblici e Azure Germania hanno dimostrato la propria conformità al Cloud Computing Compliance Controls Catalog (C5).
keywords: Microsoft 365, conformità, offerte
ms.localizationpriority: high
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: 0399a959bce2d15bc856bad25aca29f831193efc
ms.sourcegitcommit: 4c00fd65d418065d7f53216c91f455ccb3891c77
ms.translationtype: HT
ms.contentlocale: it-IT
ms.lasthandoff: 08/23/2021
ms.locfileid: "58482279"
---
# <a name="cloud-computing-compliance-controls-catalog-c5"></a>Cloud Computing Compliance Controls Catalog (C5)

## <a name="c5-overview"></a>Panoramica sul C5

Nel 2016, l'Ufficio federale tedesco per la sicurezza informatica (Bundesamt für Sicherheit in der Informationstechnik, BSI) ha pubblicato il Cloud Computing Compliance Controls Catalog (C5). C5 è uno standard verificato che stabilisce misure minime di sicurezza obbligatorie nel cloud e l'adozione di soluzioni cloud pubbliche da parte delle agenzie governative e organizzazioni tedesche che lavorano con gli enti pubblici. Anche il settore privato sta adottando sempre più spesso il C5.

Lo scopo del catalogo dei requisiti C5 è di fornire un quadro di sicurezza coerente per la certificazione dei provider dei servizi cloud e di offrire ai clienti la certezza che i dati vengano gestiti in tutta sicurezza.

Il C5 si basa su standard di sicurezza IT riconosciuti a livello internazionale, come ISO/IEC 27001:2013, il Cloud Security Alliance Cloud Controls Matrix 3.0.1 e i cataloghi IT-Grundschutz di BSI. Il catalogo è costituito da 114 requisiti in 17 domini, ad esempio l'organizzazione della sicurezza delle informazioni e di quella fisica, con requisiti di sicurezza di base per i provider di servizi cloud, nonché altri requisiti per l'elaborazione dei dati estremamente riservati e per situazioni che richiedono una disponibilità elevata.

Anche il BSI sottolinea la trasparenza. Nell'ambito di un controllo, il provider di servizi cloud deve fornire una descrizione dettagliata del sistema e dei parametri ambientali come giurisdizione e luogo del trattamento dei dati, fornitura di servizi e altre certificazioni per i servizi cloud, nonché informazioni sugli obblighi di divulgazione del provider nei confronti delle autorità pubbliche. Questo consente ai potenziali clienti cloud di decidere se i servizi soddisfano i propri requisiti essenziali, ad esempio la conformità ai requisiti legali come la protezione dei dati, le politiche aziendali o la possibilità di risolvere il problema dello spionaggio industriale.

## <a name="microsoft-and-c5"></a>Microsoft e C5

I servizi cloud Microsoft vengono controllati almeno una volta l'anno rispetto agli standard SOC 2 (Sezione AT 101). Secondo BSI, un controllo C5 può essere associato a un controllo SOC 2 per poter riutilizzare parti della descrizione del sistema e i risultati del controllo, in caso di controlli sovrapposti. Microsoft Azure, Azure per enti pubblici e Azure Germania gestiscono un report combinato (C5, SOC 2 tipo 2, attestazione CSA STAR) basato sul controllo eseguito da un revisore indipendente, che dimostra la conformità al C5.

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- [Azure, Azure per enti pubblici e Azure Germania](https://go.microsoft.com/fwlink/p/?linkid=2051569)
- Office 365 Germania

## <a name="audits-reports-and-certificates"></a>Controlli, report e certificati

- [Azure, Azure per enti pubblici e Azure Germania report SOC 2 tipo 2.pdf](https://go.microsoft.com/fwlink/p/?linkid=2093520)

## <a name="frequently-asked-questions"></a>Domande frequenti

**Posso usare la conformità Microsoft con il C5 per aiutare l'organizzazione a ottenere l'attestazione C5?**

Sì. Puoi utilizzare le attestazioni dei servizi cloud Microsoft come base per qualsiasi programma o iniziativa che richieda il C5. Tuttavia, è necessario ottenere la propria attestazione C5 per i componenti esterni o incorporati in questi servizi.

**Qual è la differenza tra il C5 e i cataloghi IT-Grundschutz?**

IT-Grundschutz fornisce una metodologia specifica che consente alle organizzazioni di identificare e implementare le misure di sicurezza per i sistemi IT ed è uno degli elementi fondamentali degli standard C5. C5 fornisce un insieme di standard di controllo per i provider di servizi cloud, ma lascia i dettagli dell'implementazione ai provider stessi.

**Cos'è Microsoft Cloud per la Germania?**

Microsoft Cloud per la Germania si trova fisicamente in Germania e rispetta i requisiti della legge sulla privacy tedesca, che limita rigorosamente il trasferimento di dati personali ad altri paesi e offre protezione contro l'accesso da parte delle autorità da altre giurisdizioni che potrebbero violare le leggi nazionali. Azure Germania fornisce i propri servizi da data center tedeschi con residenza dei dati in Germania, offrendo rigorose misure di accesso e controllo delle informazioni tramite un modello di trustee univoco disciplinato dalla legislazione tedesca.

## <a name="use-microsoft-compliance-manager-to-assess-your-risk"></a>Usare Microsoft Compliance Manager per valutare i rischi

[Microsoft Compliance Manager](/microsoft-365/compliance/compliance-manager) è una funzionalità nel [Centro conformità Microsoft 365](/microsoft-365/compliance/microsoft-365-compliance-center) utile per comprendere lo stato di conformità dell'organizzazione e intraprendere azioni per ridurre i rischi. Compliance Manager offre un modello premium per creare una valutazione per questa normativa. Individuare il modello nella pagina **modelli di valutazioni** in Compliance Manager. Informazioni su come [creare valutazioni in Compliance Manager](/microsoft-365/compliance/compliance-manager-assessments).

## <a name="resources"></a>Risorse

- Cloud Computing Compliance Controls Catalog (C5) ([Inglese](https://www.bsi.bund.de/EN/Topics/CloudComputing/Compliance_Criteria_Catalogue/Compliance_Criteria_Catalogue_node.html)) ([tedesco](https://www.bsi.bund.de/DE/Themen/DigitaleGesellschaft/CloudComputing/Kriterienkatalog/Kriterienkatalog_node.html))
- Raccomandazioni sulla sicurezza per i provider di cloud computing ([inglese](https://www.bsi.bund.de/EN/Topics/CloudComputing/Secure_use_of_cloud_services/Secure_use_cloud_services_node.html)) ([tedesco](https://www.bsi.bund.de/DE/Themen/DigitaleGesellschaft/CloudComputing/Sichere_Nutzung_Cloud/Sichere_Nutzung_Cloud_node.html))
- [Report di conformità: C5-und SOC-Testate Azure Deutschland](https://servicetrust.microsoft.com/ViewPage/MSComplianceGuide?command=Download&downloadType=Document&downloadId=df100ae1-baf9-4785-8a6d-864c0bc5c308&docTab=4ce99610-c9c0-11e7-8c2c-f908a777fa4d_SOC%20%2F%20SSAE%2016%20Reports)
- [Manuale di conformità IT-Grundschutz](https://gallery.technet.microsoft.com/Azure-Germany-IT-fca4afd7) per Microsoft Azure Germania
- [Conformità nel Centro protezione Microsoft](https://www.microsoft.com/trust-center/compliance/compliance-overview)
