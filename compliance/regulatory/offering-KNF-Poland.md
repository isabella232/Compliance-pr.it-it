---
title: Autorità di vigilanza finanziaria (KNF) della Polonia
description: Microsoft ha pubblicato delle informazioni sull'adozione del cloud indirizzate alle istituzioni finanziarie polacche.
keywords: Microsoft 365, conformità, offerte
ms.localizationpriority: high
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: b9152debd0b6fd01624aefc61c3492b4075bc6e1
ms.sourcegitcommit: 997dd3f66f65686c2e38b7e30e67add426dce5f3
ms.translationtype: HT
ms.contentlocale: it-IT
ms.lasthandoff: 09/12/2021
ms.locfileid: "59159463"
---
# <a name="financial-supervision-authority-knf-poland"></a>Autorità di vigilanza finanziaria (KNF) della Polonia

## <a name="about-the-knf"></a>Informazioni sulla KNF

L’[Autorità di vigilanza finanziaria](https://www.knf.gov.pl/en/) ([Komisja Nadzoru Finansowego](https://www.knf.gov.pl/), KNF) è l'ente regolatore finanziario della Polonia, responsabile della supervisione del mercato finanziario, che include la supervisione di banche, mercati dei capitali, assicurazioni, regimi pensionistici ed istituti di moneta elettronica.

Il KNF opera unitamente all’[Autorità bancaria europea](https://eba.europa.eu/about-us) (EBA), "un'autorità indipendente dell'Unione europea (UE), che opera per assicurare un livello di regolamentazione e di vigilanza prudenziale efficace e uniforme nel settore bancario europeo". A tal fine, l'EBA ha definito un approccio globale all'uso del cloud computing da parte delle istituzioni finanziarie dell'UE, le [Raccomandazioni in materia di esternalizzazione ai fornitori di servizi cloud](https://eba.europa.eu/documents/10180/2170121/Final+draft+Recommendations+on+Cloud+Outsourcing+%28EBA-Rec-2017-03%29.pdf/5fa5cdde-3219-4e95-946d-0c0d05494362).

Sono previsti diversi requisiti e linee guida di cui gli istituti finanziari in Polonia devono essere a conoscenza al momento del passaggio di funzioni e dati aziendali verso il cloud:

- Il Banking Act del 1997 (in [polacco](https://www.nbp.pl/akty_prawne/ustawa_o_nbp/ustawa_o_nbp.pdf) e in [inglese](https://www.nbp.pl/en/aktyprawne/thebankingact.pdf)) non disciplina direttamente i servizi cloud, ma stabilisce invece i requisiti legali per l'esternalizzazione delle operazioni bancarie, tra cui le modalità di trattamento delle informazioni personali. I servizi cloud potrebbero essere oggetto delle disposizioni del Banking Act se i servizi esternalizzati sono di importanza fondamentale per la banca o se l'esternalizzazione comporta l'accesso del fornitore di servizi cloud a dati riservati a cui si applicano i requisiti di segreto bancario.
- La comunicazione, rilasciata dall'ufficio della KNF nel 2017, include un elenco di controllo e un piano d'azione dettagliati per le istituzioni disciplinate che intendono spostare le proprie funzioni aziendali nel cloud.
- La [Raccomandazione D](https://www.knf.gov.pl/knf/en/komponenty/img/Recommendation_D_44255.pdf): Gestione delle tecnologie dell'informazione e Sicurezza dell’ambiente ICT nelle banche definisce le aspettative della KNF per la gestione prudenziale della sicurezza informatica da parte delle banche, soprattutto per quanto riguarda la gestione dei rischi. La KNF ha stipulato 22 raccomandazioni sulle procedure consigliate sulla sicurezza e ha pubblicato delle linee guida analoghe per le [compagnie assicurative](https://www.knf.gov.pl/knf/en/komponenty/img/knf_136041_KNF_IT_Guidelines_for_Insurance_41850.pdf), le [imprese di investimento](https://www.knf.gov.pl/knf/en/komponenty/img/knf_158416_Wytyczne_IT_firmy_inwestycyjne_eng_47464.pdf) e le [società di previdenza generale](https://www.knf.gov.pl/knf/en/komponenty/img/knf_136042_KNF_IT_Guidelines_for_Pensions_41851.pdf).

Inoltre, l'uso dei servizi cloud da parte degli istituti finanziari deve essere conforme alla legge sulla protezione dei dati personali della Polonia del 1997, fondamentale per il trattamento dei dati personali. Per renderla conforme al GDPR, questa legge è stata modificata verso la fine del 2018 dalla Legge sulla facilitazione delle prestazioni delle attività aziendali ([polacco](https://orka.sejm.gov.pl/proc7.nsf/ustawy/2606_u.htm)) ed entrerà in vigore a partire dal 1° gennaio 2019.

## <a name="microsoft-and-the-knf"></a>Microsoft e la KNF

Per aiutare le istituzioni finanziarie in Polonia a valutare l'esternalizzazione delle funzioni aziendali verso il cloud, Microsoft ha pubblicato [Orientarsi nel cloud: un elenco di controllo della conformità per le istituzioni finanziarie in Polonia](https://aka.ms/FinServ-Guide-Poland). Le organizzazioni finanziarie, mediante l'esame e il completamento dell'elenco di controllo, possono adottare i servizi cloud Microsoft per le aziende con la certezza di rispettare i requisiti normativi applicabili.

Se un istituto finanziario in Polonia esternalizza delle attività commerciali nel cloud, deve rispondere ai requisiti del Banking Act del 1997 e della comunicazione della KNF del 2017 per l'uso dei servizi di trattamento dei dati nel cloud, che rientrano nell’ampio quadro normativo dell'Autorità bancaria europea. Inoltre, le società finanziarie che usano servizi cloud devono rispettare la modifica del 2018 per la conformità al GDPR della Legge sulla protezione dei dati personali del 1997, oggi aggiornata per corrispondere alle disposizioni del GDPR.

L'elenco di controllo di Microsoft consente alle società finanziarie polacche di svolgere valutazioni di due diligence dei servizi cloud Microsoft per le aziende e include:

- Informazioni generali sul panorama normativo a scopo di contestualizzazione.
- Un elenco di controllo che definisce le problematiche da affrontare e associa i servizi Microsoft Azure, Microsoft Dynamics 365 e Microsoft 365 agli obblighi normativi. L'elenco di controllo può essere usato come strumento per misurare la conformità ad alcune normative e definire uno schema interno per documentare la conformità e aiutare i clienti a svolgere le loro valutazioni dei rischi rispetto ai servizi cloud Microsoft per le aziende.

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- [Azure](https://aka.ms/AzureCompliance)
- [Dynamics 365](https://aka.ms/d365-compliance-list)
- [Microsoft 365](https://aka.ms/o365-compliance-framework)

## <a name="how-to-implement"></a>Come implementare

- [Elenco di controllo conformità: Polonia](https://aka.ms/FinServ-Guide-Poland): le società finanziarie possono ottenere assistenza per la valutazione dei rischi dei servizi cloud Microsoft per le aziende.
- [Valutazione dei rischi e guida alla conformità](https://aka.ms/RiskGovernanceGuide): creare un modello di governance per la valutazione dei rischi dei servizi cloud Microsoft e la notifica all'organismo di regolamentazione.
- [Casi di utilizzo finanziari](/azure/industry/financial/): panoramiche di casi di utilizzo, esercitazioni e altre risorse per creare soluzioni di Azure per i servizi finanziari.
- [Privacy in Microsoft Cloud](https://aka.ms/MCSPrivacy): informazioni dettagliate sui principi e gli standard di privacy di Microsoft e sulle normative specifiche sulla privacy della Polonia.

## <a name="frequently-asked-questions"></a>Domande frequenti

**È richiesta l'approvazione dell’autorità competente?**

No. Tuttavia, secondo il Banking Act del 1997, se il fornitore di servizi è basato all'esterno dello spazio economico europeo (SEE) o se le operazioni esternalizzate devono essere implementate all'esterno dello SEE, è necessario che le banche ottengano l'approvazione del KNF prima di stipulare contratti.

**Devono essere incluse condizioni obbligatorie nel contratto con il fornitore di servizi cloud?**

Sì. La parte 2 dell’[Elenco di controllo di Microsoft](https://aka.ms/FinServ-Guide-Poland) (pagina 77) contiene un elenco completo dei requisiti che devono essere inclusi nei contratti con i fornitori di servizi cloud.

## <a name="resources"></a>Risorse

- [Microsoft Financial Services Compliance Program](https://aka.ms/FSCP-Print)
- [Servizi cloud e servizi finanziari di Microsoft per le aziende](https://www.microsoft.com/trustcenter/cloudservices/financialservices)
- [Azure Financial Services Compliance Program](https://azure.microsoft.com/resources/videos/azurecon-2015-financial-services-compliance-in-azure/)
- [Strumento di valutazione del rischio cloud di Azure per i servizi finanziari](https://servicetrust.microsoft.com/ViewPage/FFIECBlueprint?command=Download&downloadType=Document&downloadId=079a1973-711a-428f-9312-9ddd290cff7b&docTab=c726d5c0-2d1e-11e8-a485-57140ec19669_PaaS)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
