---
title: Domande frequenti sul California Consumer Privacy Act (CCPA)
description: Domande frequenti sui servizi Microsoft e sul California Consumer Privacy Act (CCPA).
keywords: Microsoft 365, conformità, CCPA, GDPR
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
ms.openlocfilehash: 1e213c01e8699abdb9eaba3b904e95574728f945
ms.sourcegitcommit: 626b0076d133e588cd28598c149a7f272fc18bae
ms.translationtype: HT
ms.contentlocale: it-IT
ms.lasthandoff: 11/30/2020
ms.locfileid: "49508087"
---
# <a name="california-consumer-privacy-act-ccpa-frequently-asked-questions"></a>Domande frequenti sul California Consumer Privacy Act (CCPA)

> [!Note]
> Questo argomento viene fornito "così com'è". Le informazioni e i punti di vista espressi nel presente argomento, inclusi URL e altri riferimenti a siti Web, possono essere soggetti a modifiche senza preavviso. L'utente ne accetta l'utilizzo a proprio rischio. Questo argomento è stato creato come guida e non deve essere inteso come consulenza legale. Consultare i propri rappresentanti legali. Questo argomento non garantisce alcun diritto legale verso alcuna proprietà intellettuale per i prodotti Microsoft. L'argomento può essere copiato e utilizzato solo per uso interno e come riferimento.

## <a name="fast-faqs"></a>DOMANDE FREQUENTI veloci

**Che cos'è il CCPA?**

Il California Consumer Privacy Act (CCPA) è la prima legge completa sulla privacy negli Stati Uniti. È diventato legge alla fine di giugno 2018 e garantisce una varietà di diritti alla privacy agli utenti della California. Le aziende regolate dal CCPA dovranno rispettare una serie di obblighi nei confronti di tali utenti, riguardanti ad esempio la divulgazione, diritti analoghi al Regolamento generale sulla protezione dei dati (GDPR), requisiti di "rifiuto esplicito" per determinati trasferimenti di dati e "consenso esplicito" per i minorenni.

**Chi deve conoscere il CCPA?**

Il CCPA si applica solo alle aziende che svolgono attività commerciali in California e che soddisfano annualmente una o più delle seguenti condizioni: (1) generano entrate lorde superiori a 25 milioni di dollari, (2) ricavano il 50% o più delle entrate annuali dalla vendita di informazioni personali degli utenti o (3) acquistano, vendono o condividono le informazioni personali di oltre 50.000 utenti.

**Quando entrerà in vigore il CCPA?**

Il CCPA entrerà in vigore il 1° gennaio 2020. Tuttavia, l'applicazione da parte dell'attorney general (AG) non avverrà prima del 1° luglio.

**In che modo il CCPA influenzerà le aziende?**

Molti dei diritti previsti dal CCPA concessi ai cittadini della California sono simili ai diritti riconosciuti dal GDPR, inclusa la divulgazione e le richieste dei consumatori su modello delle richieste DSR degli interessati relative ad accesso, cancellazione e portabilità. Di conseguenza, il cliente può fare riferimento alle soluzioni previste per il GDPR per garantire la conformità al CCPA.

Cinque sono i passaggi principali da tenere in considerazione per il CCPA:

- **Individuazione**: identificare quali dati personali si possiedono e dove risiedono.
- **Mappa**: determinare come vengono condivise le informazioni personali con terze parti e identificare se le terze parti sono soggette ad eccezioni per quanto riguarda i requisiti di rifiuto esplicito del CCPA.
- **Gestione**: gestire il modo in cui i dati personali vengono usati e come accedervi.
- **Protezione**: stabilire controlli di sicurezza per prevenire, rilevare e risolvere vulnerabilità e violazioni dei dati.
- **Documento**: redigere un documento sul programma di risposta alla violazione dei dati e assicurarsi che i contratti con le terze parti applicabili siano in grado di sfruttare le eccezioni di rifiuto esplicito.

È necessario comprendere quali sono gli obblighi specifici dell'organizzazione ai sensi del CCPA e soddisfarli: Microsoft sarà d'aiuto in questo percorso.

## <a name="comprehensive-faqs"></a>DOMANDE FREQUENTI dettagliate

**Quali diritti devono essere garantiti dalle aziende ai sensi del CCPA?**

Il CCPA richiede alle aziende regolamentate che raccolgono, utilizzano, trasferiscono e vendono informazioni personali tra l'altro di:

- Fornire informazioni dettagliate ai clienti, prima della raccolta, relative alle categorie e agli scopi della raccolta.
- Fornire informazioni dettagliate in una informativa sulla privacy relativa alle fonti, agli scopi commerciali e alle categorie di informazioni personali raccolte, incluso il modo in cui tali categorie vengono vendute o trasferite ad altre entità.
- Concedere agli utenti i diritti in relazione all'accesso, alla cancellazione e alla portabilità delle specifiche informazioni personali che sono state raccolte.
- Abilitare un controllo che consenta agli utenti di rifiutare esplicitamente la "vendita" dei propri dati. Anche se, alcuni trasferimenti, come i trasferimenti ai provider di servizi, sono consentiti nonostante l'eventuale rifiuto.
- Per i minori di 16 anni, abilitare un processo di consenso esplicito in modo che nessuna vendita delle informazioni personali del minorenne possa essere attuata senza il consenso esplicito alla vendita.
- Assicurarsi che gli utenti non siano discriminati per aver esercitato uno dei diritti ai sensi del CCPA.

**Quali sono le informazioni richieste dal CCPA?**

Il CCPA richiede la descrizione di quanto segue:

- Categorie di informazioni personali dell'utente che sono state raccolte.
- Categorie di fonti utilizzate nella raccolta.
- Gli scopi commerciali o aziendali per la raccolta.
- Le categorie di soggetti terzi con i quali le informazioni personali sono "condivise".
- Categorie di informazioni personali che sono state "vendute" e categorie di "terze parti" a cui è stata venduta ciascuna categoria di informazioni personali.
- Categorie di informazioni personali che sono state "divulgate a scopi aziendali", ovvero trasferite ma non "vendute", e categorie di "terze parti" a cui è stata venduta ciascuna categoria di informazioni personali.
- Le specifiche informazioni personali che sono state raccolte sull'utente.

**In che modo i dati sono "venduti" ai sensi del CCPA?**

La definizione di "vendita" nel CCPA è incredibilmente ampia e include la "possibilità di mettere le informazioni personali a disposizione" di terzi a titolo oneroso o altro. Laddove un utente abbia scelto il "rifiuto esplicito", l'azienda dovrà interrompere il flusso delle informazioni personali verso terzi.

Il CCPA fornisce diverse opzioni per eludere il controllo del rifiuto esplicito alla "vendita". Le tre opzioni principali sono i trasferimenti (i) a un provider di servizi, (ii) a un "soggetto esente" o "appaltatore" e (iii) su indicazione dell'utente. Anche se un utente ha selezionato il "rifiuto esplicito", le informazioni personali possono continuare a essere trasferite a terze parti che si avvalgono di tali espedienti.

Per trarre vantaggio dalle prime due esenzioni, le imprese dovranno garantire che i trasferimenti siano regolati da contratti scritti contenenti i termini specifici richiesti dal CCPA.

**Che cosa si intende per *imprese* e *provider di servizi* nel contesto del CCPA?**

Nell'ambito del CCPA, le imprese sono persone fisiche o giuridiche che stabiliscono le finalità e le modalità del trattamento dei dati personali dell'utente e i provider di servizi sono le persone fisiche o giuridiche che elaborano le informazioni per conto di un'impresa. Si tratta sostanzialmente di sinonimi dei termini *titolari del trattamento* e *responsabili del trattamento* utilizzati nel GDPR.

**Quali sanzioni possono essere comminate alle aziende per mancata conformità?**

Il diritto di proporre un'azione in giudizio previsto dal CCPA è limitato alle violazioni dei dati. In base a tale diritto, i danni possono essere quantificati tra $ 100 e $ 750 per incidente per utente. L'attorney general della California può anche applicare il CCPA nella sua interezza, che prevede una penale civile non superiore a $ 2.500 per violazione o $ 7.500 per violazione intenzionale.

**Che cosa fa Microsoft per conformarsi al CCPA?**

Poiché Microsoft ha implementato richieste DSR relative al GDPR a livello globale, attualmente è in grado di soddisfare i requisiti CCPA correlati in modo eccellente. Ha anche esaminato gli accordi di condivisione dei dati di terze parti e adottato misure per stabilire che siano in atto le condizioni contrattuali necessarie per garantire di non "vendere" informazioni personali.

**Quali strumenti consentono di preparare l'organizzazione al CCPA?**

- Iniziare a sfruttare la valutazione per il GDPR in Compliance Manager nell'ambito del programma sulla privacy del CCPA.
- Creare un processo per rispondere in modo efficiente alle richieste dei consumatori.
- Impostare etichette e criteri per individuare, classificare ed etichettare e proteggere i dati sensibili con Microsoft Information Protection.
- Usare le funzionalità di crittografia della posta elettronica per controllare ulteriormente le informazioni riservate.
- Per ulteriori informazioni, vedere il [post del blog](https://aka.ms/M365ComplianceBlog_RSA).

**Quali sono le differenze tra GDPR e CCPA?**

Ci sono molte differenze. È più facile evidenziare le analogie, tra cui:

- Obblighi di trasparenza/divulgazione.
- Diritti dei consumatori all'accesso, l'eliminazione e la ricezione di una copia dei dati.
- Definizione di "provider di servizi" simile alla definizione di "responsabili" nel GDPR con obblighi contrattuali simili.
- Definizione di "aziende" che include la definizione di "titolari" nel GDPR.

La principale differenza con il CCPA è costituita dal requisito principale che consente di rifiutare esplicitamente la distribuzione di dati a terze parti (con l'ampia definizione di "vendita" per includere la condivisione dei dati a titolo oneroso). Si tratta di un obbligo più ristretto e più specifico rispetto all'ampio diritto di opporsi al trattamento previsto dal GDPR, che comprende questo tipo di "vendita", ma non si limita specificamente a coprire questo tipo di condivisione.

**Cosa si intende per *responsabili del trattamento* e *titolari del trattamento*?**

Un titolare del trattamento è una persona fisica o giuridica, una pubblica autorità, un'agenzia o un altro organismo che, da solo o congiuntamente ad altri, determina le finalità e le modalità del trattamento dei dati personali. Un responsabile è una persona fisica o giuridica, un'autorità pubblica, un'agenzia o altro corpo che tratta i dati personali per conto del responsabile.

**Cosa nello specifico viene considerata informazione personale?**

Le informazioni personali sono qualsiasi informazione relativa a una persona identificata o identificabile. Non esiste distinzione tra i ruoli privati, pubblici o professionali di una persona. Il termine definito "informazioni personali" combacia con il termine "dati personali" del GDPR. Tuttavia, il CCPA include anche i dati relativi alla famiglia e al nucleo famigliare.

Ecco alcuni esempi di dati personali:

*Identità*

- Nome
- Indirizzo di residenza
- Indirizzo di lavoro
- Numero di telefono
- Numero di cellulare
- Indirizzo di posta elettronica
- Numero di passaporto
- Numero di carta di identità
- Numero di previdenza sociale (o equivalente)
- Patente di guida
- Informazioni fisiche, psicologiche o genetiche
- Informazioni mediche
- Identità culturale

*Amministrazione*

- Dettagli bancari/numeri di conto
- Codice fiscale
- Numeri di carta di credito/debito
- Post sui social media

*Opere online*

- Post sui social media
- Indirizzo IP (area geografica Unione Europea)
- Posizione/dati GPS
- Cookies

**In che modo si applicano i principi del CCPA ai minori?**

- Il CCPA introduce obblighi di consenso dei genitori coerenti con la legge Children's Online Privacy Protection Act (COPPA) per bambini di età inferiore ai 13 anni.
- Per quanto riguarda i bambini di età compresa tra 13 e 16 anni, il CCPA impone al minore un nuovo obbligo di esprimere il proprio consenso esplicito per qualsiasi "vendita" dei propri dati personali.

**Come vengono gestiti i dati personali dei dipendenti di un'azienda?**

Nel mese di ottobre 2019 sono stati approvati alcuni emendamenti al CCPA. Un emendamento in particolare ha chiarito che gli obblighi previsti dal CCPA non si applicano alle informazioni personali dei dipendenti di un'azienda. Il legislatore, tuttavia, ha fissato il termine di 1 anno per tale esenzione. Si prevede che in California verrà promulgata una nuova legge sulla protezione dei dati per i dipendenti delle aziende nel 2020.  

**I clienti Microsoft devono esprimere il rifiuto esplicito per il trasferimento dei dati a Microsoft?**

No. Come provider di servizi online, Microsoft si sta attivando per garantire la qualifica di "provider di servizi" ai sensi del CCPA. Come indicato in precedenza, è consentito il trasferimento delle informazioni personali ai provider di servizi, anche nel caso di rifiuto esplicito da parte dell'utente.
