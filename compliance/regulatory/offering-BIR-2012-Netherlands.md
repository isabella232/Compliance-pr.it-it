---
title: Standard BIR 2012 (Baseline Informatiebeveiliging Rijksdienst)
description: I servizi cloud Microsoft consentono alle organizzazioni della pubblica amministrazione nei Paesi Bassi di essere conformi allo standard BIR 2012.
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: ca869ce3fe1bc6111cf975296993c655040be4d1
ms.sourcegitcommit: 9b0c8852e73e2be54a0f9c6570da67f4964f616c
ms.translationtype: HT
ms.contentlocale: it-IT
ms.lasthandoff: 07/12/2021
ms.locfileid: "53385476"
---
# <a name="baseline-informatiebeveiliging-rijksdienst-standard-bir-2012"></a>Standard BIR 2012 (Baseline Informatiebeveiliging Rijksdienst)

## <a name="bir-2012-overview"></a>Panoramica dello standard BIR 2012

Le organizzazioni che operano nella pubblica amministrazione dei Paesi Bassi devono dimostrare la loro conformità allo standard BIR 2012 (Baseline Informatiebeveiliging Rijksdienst). Lo standard BIR 2012 fornisce un quadro normativo di riferimento basato sugli standard ISO 27001 e ISO 27002. Quando si utilizza Microsoft Azure o Office 365, una parte dei controlli relativi allo standard BIR 2012 per i servizi cloud sono gestiti da Microsoft in linea con il modello di responsabilità condivisa nel cloud computing. Le organizzazioni che devono rispettare i requisiti di questa normativa sono pertanto obbligate a verificare se i servizi Microsoft utilizzati sono conformi allo standard BIR 2012.

Il report sulla copertura BIR fornisce indicazioni sugli standard BIR coperti dalle certificazioni ISO 27001 esistenti e disponibili per i servizi cloud Microsoft. Laddove siano presenti ulteriori controlli BIR non coperti dalla norma ISO 27001, è necessario fare riferimento ad altre certificazioni indipendenti, ai documenti di controllo o alle clausole contrattuali.

## <a name="microsoft-and-bir-2012"></a>Microsoft e BIR 2012

Anche se Microsoft non è soggetta alla conformità BIR 2012, i clienti della pubblica amministrazione che intendono usare i servizi cloud possono usare le certificazioni di Microsoft esistenti per verificare la conformità a questo standard. Azure e Office 365 sono sottoposti periodicamente a varie certificazioni e attestazioni indipendenti, alcune delle quali sono strettamente correlate alla normativa BIR 2012.

[Scaricare la Guida per l'utente sulla copertura BIR-2012 per Microsoft Cloud: Azure e Office 365](https://go.microsoft.com/fwlink/p/?linkid=2099461)

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- Azure
- Intune
- Office 365

## <a name="office-365-and-bir-2012"></a>Office 365 e BIR 2012

### <a name="office-365-cloud-environments"></a>Ambienti cloud di Office 365

[!INCLUDE [Office 365 offering intro](../includes/o365-offering-introduction.md)]

### <a name="office-365-applicability-and-in-scope-services"></a>Applicabilità di Office 365 e servizi inclusi nell'ambito

Usare la tabella seguente per determinare l'applicabilità per i servizi e l'abbonamento a Office 365:

| **Applicabilità** | **Servizi inclusi nell'ambito** |
|:------------------|:----------------------|
| **Office 365** | Azure Information Protection, Bookings, Exchange Online Protection, Exchange Online, Kaizala, Microsoft Analytics, Microsoft Booking, Microsoft Graph, Microsoft Teams, Microsoft To-Do per il Web, MyAnalytics, Office 365 Cloud App Security, Gruppi di Office 365, Office 365 Video, Office Delve, OneDrive for Business, Planner, Power Apps, Power Automate, Power BI per Office 365, PowerApps, SharePoint Online, Skype for Business, StaffHub, Stream, Sway, Yammer Enterprise |

## <a name="audits-reports-and-certificates"></a>Controlli, report e certificati

Microsoft ha incaricato una società di revisione indipendente di terze parti di analizzare la misura in cui le certificazioni e attestazioni di Azure e Office 365 correnti (come ISO/IEC 27001 e SOC 2 Tipo 2) coprono la parte di BIR 2012 di cui Microsoft è responsabile. Il report risultante fornisce una mappatura di queste certificazioni e attestazioni esistenti ai controlli elencati nello standard BIR 2012. I clienti possono usare il report come strumento per adottare Azure in modo conforme al BIR 2012. Il report illustra chiaramente quali controlli BIR 2012 sono coperti da Microsoft e quali devono essere implementati dai clienti. Il report "Microsoft Cloud: Azure e Office 365 BIR 2012 Baseline Coverage" può essere scaricato dalla sezione [Report di controllo del Service Trust Portal - Report di valutazione GRC](https://servicetrust.microsoft.com/ViewPage/MSComplianceGuideV3).

## <a name="frequently-asked-questions"></a>Domande frequenti

**Microsoft possiede la certificazione di conformità BIR 2012?**

La responsabilità relativa alla conformità per lo standard BIR si applica alla pubblica amministrazione. La normativa richiede che l'organizzazione implementi un sistema di gestione della sicurezza delle informazioni e affronti i rischi con misure tecniche ed organizzative appropriate. Nel ruolo di fornitore di servizi cloud, Microsoft non ha l'obiettivo di ottenere la certificazione BIR né può tecnicamente richiederla. Se un cliente implementa o utilizza i servizi cloud Microsoft, tali servizi potrebbero rientrare nell'ambito di una valutazione della normativa BIR. Tuttavia, l'organizzazione deve aggiungere i propri controlli (supplementari), scelte e processi specifici che fanno parte della valutazione complessiva della norma BIR. L'obiettivo del report è dimostrare che un ente pubblico può adottare i servizi cloud Microsoft in modo conforme alla normativa BIR 2012.

**I clienti che usano i servizi cloud Microsoft sono conformi alla normativa BIR 2012?**

Dimostrare la conformità alla normativa BIR è responsabilità del cliente. Quando si utilizza un fornitore di servizi cloud, i clienti in genere richiedono garanzie al fornitore e aggiungono la propria tecnologia (supplementare) e le proprie decisioni, scelte e processi organizzativi. Il risultato è una valutazione complessiva da parte del cliente sulla conformità alla normativa BIR, che può essere presentata per il controllo o la certificazione a un revisore di terze parti. Il report sulla copertura della normativa BIR fornisce informazioni sui controlli BIR già inclusi dai servizi cloud Microsoft, ma non garantisce la conformità end-to-end.

**Il report non mostra una copertura del 100%. Ciò significa che non sarà possibile ottenere la conformità alla norma BIR 2012?**

I servizi cloud Microsoft forniscono molti dei controlli che consentono alle organizzazioni olandesi di soddisfare le loro esigenze di conformità alla normativa BIR. Tuttavia, un'organizzazione deve integrare le garanzie del fornitore con le proprie scelte di implementazione, i controlli tecnologici aggiuntivi e i processi amministrativi. Il report indica già una copertura diretta di oltre il 91% dell'elenco completo dei controlli applicabili. Per gli altri controlli, Microsoft fornisce nel report indicazioni su come dimostrarne la conformità.

**Il report sulla copertura della normativa BIR è un documento legalmente valido?**

No. Si tratta di uno strumento di supporto per il processo interno di adeguamento alla normativa BIR da parte del cliente e consente di dimostrare la fattibilità di tale norma. Il report è descrittivo e include una dichiarazione di non responsabilità legale.

**Il report può essere condiviso?**

Il report viene fornito ai clienti nell'ambito di un accordo di non divulgazione, sulla base del fatto che è stato realizzato a solo titolo informativo per i clienti e che non sarà copiato o divulgato mediante canali diversi dalla piattaforma [Microsoft Service Trust](https://www.microsoft.com/TrustCenter/STP/default.aspx). I clienti possono condividere il report con il proprio revisore interno o esterno nell'ambito dei processi di conformità o garanzia.

## <a name="resources"></a>Risorse

- [ISO-IEC 27001](offering-iso-27001.md)
- [Security prescription national 2013 (BVR)](https://wetten.overheid.nl/BWBR0033512/2013-06-01)
- [Prescription information security national 2007 (VIR)](https://wetten.overheid.nl/BWBR0022141/2007-07-01)
- [Baseline Information Security (BIR)](https://www.earonline.nl/index.php/BIR_2012)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
