---
title: Richieste degli interessati per Professional Services e supporto tecnico Microsoft nell'ambito del GDPR e del CCPA
description: Informazioni su come Professional Services e supporto tecnico Microsoft gestiscono le richieste degli interessati nell'ambito del GDPR e del CCPA.
keywords: Professional Services, Microsoft 365, Microsoft 365 Education, documentazione Microsoft 365, GDPR, CCPA
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- GDPR
- M365-security-compliance
- MS-Compliance
titleSuffix: Microsoft GDPR
ms.custom: seo-marvel-apr2020
ms.openlocfilehash: d7acc085c3e84772dfecd2c34ee9f4496c06de4d
ms.sourcegitcommit: 21ed42335efd37774ff5d17d9586d5546147241a
ms.translationtype: HT
ms.contentlocale: it-IT
ms.lasthandoff: 02/05/2021
ms.locfileid: "50121935"
---
# <a name="microsoft-support-and-professional-services-data-subject-requests-for-the-gdpr-and-ccpa"></a>Richieste degli interessati per Professional Services e supporto tecnico Microsoft nell'ambito del GDPR e del CCPA

## <a name="introduction-to-microsoft-professional-services"></a>Introduzione ai servizi professionali Microsoft

Microsoft Professional Services si avvale dell’esperienza di architetti, ingegneri, consulenti e professionisti del supporto tecnico che forniscono consulenze ai clienti per aiutarli a realizzare obiettivi sempre più ambizioni, ispirati dalla mission di Microsoft. Il team Professional Services include più di 21.000 operatori tra consulenti, esperti digitali, supporto tecnico Premier, personale tecnico e commerciale che operano in 191 paesi e oltre 46 lingue, gestiscono milioni di interazioni al mese e comunicano con clienti e partner tramite strumenti automatizzati, in locale, telefono, Web e community. L'organizzazione offre consulenze generali sull'intero portfolio Microsoft, sfruttando una vasta rete di partner, community tecniche, strumenti, dati di diagnostica e canali di contatto con i clienti aziendali.

Per ulteriori informazioni sui Servizi professionali di Microsoft passale alla [pagina Web della Documentazione sulla sicurezza di Microsoft Professional Services](https://www.microsoft.com/professionalservices/overview). Per i servizi professionali di Microsoft, il rispetto degli obblighi derivanti dal Regolamento generale sulla protezione dei dati (GDPR) è importante. Le informazioni contenute in questo documento possono aiutare a risolvere eventuali dubbi dei clienti su come i servizi di assistenza e consulenza Microsoft supportino i clienti per gestire gli obblighi relativi alle richieste degli interessati secondo il GDPR.

### <a name="introduction-to-dsrs"></a>Introduzione alle richieste DSR 

Il Regolamento generale sulla protezione dei dati (GDPR) garantisce alle persone (denominate *interessati* nel regolamento) il diritto di gestire i dati personali raccolti da un datore di lavoro o da un'altra organizzazione o agenzia (definiti *titolari del trattamento dei dati* o semplicemente *titolari*). I dati personali sono descritti nel GDPR come dati che si riferiscono a una persona fisica identificata o identificabile. Il GDPR garantisce agli interessati diritti specifici sui propri dati personali; tali diritti includono la possibilità di ottenere delle copie dei dati personali, richiedere di apportare delle modifiche ai dati, limitare il trattamento dei dati, eliminarli o riceverli in un formato elettronico affinché possano essere trasferiti a un altro titolare. Una richiesta formale di un interessato rivolta a un titolare in merito a un'operazione da effettuare sui propri dati personali è denominata *Richiesta dell'interessato* o DSR. Inoltre, le società che lavorano per conto di un titolare (definite come *responsabili del trattamento dei dati* o semplicemente *responsabili*) sono tenute ad assistere il titolare nel soddisfare le richieste degli interessati.

Analogamente, il California Consumer Privacy Act (CCPA) prevede obblighi e diritti in materia di privacy per i consumatori della California, inclusi diritti simili a quelli che il GDPR riconosce all'interessato, ad esempio il diritto di eliminare, ricevere e accedere alle informazioni personali (portabilità).  Nell'ambito dei diritti che i consumatori possono esercitare, il CCPA prevede inoltre l'obbligo per determinate divulgazioni, di protezioni contro la discriminazione e requisiti di consenso o rifiuto esplicito per alcuni trasferimenti di dati classificati come "vendite". In generale, la definizione di vendite include la condivisione di dati a titolo oneroso. Per altre informazioni sul CCPA, vedere il [California Consumer Privacy Act](offering-ccpa.md) e le [Domande frequenti sul California Consumer Privacy Act](ccpa-faq.md).

In questa guida viene descritto come individuare, accedere e utilizzare i dati personali presenti nei sistemi IT di Microsoft che potrebbero essere raccolti per fornire supporto e altre offerte di Servizi professionali.

Nello sviluppo di una risposta a una richiesta dell'interessato, è importante che i clienti Microsoft comprendano che i dati relativi a consulenza e supporto sono separati dai dati dei clienti in Online Services o altri dati che potrebbero aver fornito a Microsoft, direttamente o tramite gli interessati. Strumenti e processi forniti per Online Services, Dashboard della privacy di Microsoft o altri sistemi Microsoft per la risposta alle richieste degli interessati non possono essere utilizzati per rispondere alle richieste degli interessati relative ai dati personali detenuti dal Supporto Microsoft o da altri Professional Services.

Tutte le richieste devono essere effettuate tramite un rappresentante del supporto, come descritto più avanti in questo articolo. Attualmente, non esiste uno strumento self-service che consenta ai clienti di accedere ai dati personali all'interno delle organizzazioni di Professional Services.

#### <a name="overview-of-the-processes-outlined-in-this-guide"></a>Panoramica dei processi descritti in questa guida

- **Individuazione:** usare gli strumenti di ricerca per trovare più facilmente i dati del cliente che possono essere oggetto di una richiesta dell’interessato. Dopo aver raccolto i documenti potenzialmente rilevanti, è possibile eseguire una o più delle azioni DSR descritte nei passaggi seguenti per rispondere alla richiesta del soggetto interessato. In alternativa, è possibile stabilire che la richiesta non soddisfa le linee guida della propria organizzazione in merito alla risposta alle richieste dell'interessato.
- **Accesso:** recuperare i dati personali che risiedono nel cloud Microsoft e, se richiesto, crearne una copia che può essere disponibile per l'interessato.
- **Rettificare:** apportare modifiche o implementare le azioni richieste sui dati personali, ove applicabile.
- **Limitare**: limitare il trattamento dei dati personali, rimuovendo le licenze per vari servizi di Azure o disattivando i servizi desiderati, dove possibile. È anche possibile rimuovere i dati dal cloud di Microsoft e conservarli in locale o in un'altra posizione.
- **Eliminare:** rimuovere in modo definitivo i dati personali che risiedono nel cloud Microsoft.
- **Esportare/ricevere (portabilità):** fornire all'interessato una copia elettronica dei dati o delle informazioni personali in un formato leggibile in modo automatizzato. Secondo il CCPA, le informazioni personali sono qualsiasi informazione riguardante una persona fisica identificata o identificabile. Non esiste distinzione tra i ruoli privati, pubblici o professionali di una persona. Il termine definito "informazioni personali" combacia con il termine "dati personali" del GDPR. Tuttavia, il CCPA include anche i dati relativi alla famiglia e al nucleo familiare. Per altre informazioni sul CCPA, vedere il [California Consumer Privacy Act](offering-ccpa.md) e le [Domande frequenti sul California Consumer Privacy Act](ccpa-faq.md).

### <a name="terminology"></a>Terminologia

Di seguito sono riportate le definizioni dei termini relativi all'RGPD per questa guida:

- **Titolare:** la persona fisica o giuridica, l'autorità pubblica, l'agenzia o altro ente che, autonomamente o unitamente ad altri soggetti, determina gli obiettivi e i mezzi del trattamento dei dati personali; laddove gli obiettivi e i mezzi di tale trattamento sono determinati da una normativa europea o di uno specifico Stato membro dell'UE, il titolare del trattamento dei dati o i criteri specifici per la sua designazione potrebbero essere forniti da tale normativa europea o di uno specifico Stato membro dell'UE.
- **Dati personali e interessato:** tutte le informazioni concernenti una persona fisica identificata o identificabile ("interessato"). Una persona fisica è identificabile se può essere identificata, direttamente o indirettamente, in particolare facendo riferimento a un identificatore (ad esempio un nome, un numero di identificazione, dati di posizione o un identificatore online) o a uno o più fattori relativi all'identità fisica, fisiologica, genetica, mentale, economica, culturale o sociale di tale persona fisica.
- **Responsabile del trattamento:** una persona fisica o giuridica, un'autorità pubblica, un'agenzia o altro corpo che tratta i dati personali per conto del titolare.

#### <a name="additional-terms-and-definitions-that-may-be-helpful-in-understanding-this-guide"></a>Ulteriori termini e definizioni che possono facilitare la comprensione di questa guida

- **Dati relativi a supporto e consulenza:** tutti i dati, tra cui file di testo, audio, video e immagini, o il software, che vengono forniti a Microsoft dal cliente o per suo conto (o che il cliente autorizza Microsoft a ottenere da un servizio online) tramite un impegno con Microsoft per ottenere supporto tecnico o Servizi professionali. Per chiarire, questo non include i dati raccolti in cui Microsoft è il titolare del trattamento dei dati, inclusi i dati di contatto del cliente.
- **Contatto cliente:** dati personali che potrebbero far parte della relazione commerciale con Microsoft, ad esempio i dati personali contenuti nelle informazioni di contatto del cliente. Ciò potrebbe includere nome, indirizzo e-mail o numero di telefono del Premier Contract Service Manager (CSM), dell'amministratore IT o globale di un servizio online o ruoli simili.
- **Dati pseudonimizzati:** quando si usa il supporto tecnico Microsoft per i prodotti e servizi aziendali Microsoft, Microsoft genera alcune informazioni collegate a un identificatore numerico Microsoft per fornire il supporto. Queste informazioni vengono spesso denominate "dati pseudonimizzati". Anche se questi dati non possono essere attribuiti a un interessato specifico senza l'uso di informazioni aggiuntive, alcuni di essi possono rientrare nella definizione generale di "dati personali" del GDPR. All'interno di Servizi professionali, le richieste per soddisfare o assistere all'adempimento di richieste DSR includeranno sempre automaticamente dati di indirizzamento presentati con l'uso di pseudonimi.

### <a name="how-to-use-this-guide"></a>Come usare questa guida

Questa guida descrive quattro scenari che un cliente può riscontrare se ha utilizzato Servizi professionali di Microsoft.

- **Richiesta DSR per un contatto del cliente che coinvolge Microsoft:** spiegazione di come Microsoft gestisce le richieste di esercizio dei diritti dell’interessato del trattamento dei dati da parte di un contatto cliente o amministratore IT.
- **Richiesta dell'interessato per un utente finale che coinvolge Microsoft:** spiegazione di come Microsoft risponde alle richieste di esercizio dei propri diritti da parte dei dipendenti di un cliente o di altri interessati.
- **Richiesta dell'interessato relativa a dati forniti dal cliente: supporto commerciale:** spiegazione di come ottenere assistenza da Microsoft quando un cliente riceve una richiesta di esercizio dei propri diritti da parte di un suo dipendente o di altri interessati e i dati personali dell'interessato sono stati raccolti dal supporto tecnico Microsoft durante un'interazione di supporto.
- **Richiesta dell'interessato relativa a dati forniti dal cliente: servizi di consulenza tra cui i servizi di migrazione di FastTrack:** spiegazione di come ottenere assistenza da Microsoft quando un cliente riceve una richiesta di esercizio dei propri diritti da parte di un suo dipendente o di altri interessati e i dati personali dell'interessato sono stati raccolti da Microsoft durante un'interazione di consulenza.

## <a name="dsr-for-a-customer-contact-engaging-microsoft"></a>Richiesta dell'interessato per un contatto del cliente che coinvolge Microsoft

*Come Microsoft risponde alle richieste da un contatto cliente o un amministratore IT per esercitare i diritti dei soggetti dei dati.*

Quando un cliente interagisce con Microsoft per ricevere servizi di consulenza o supporto, il supporto tecnico Microsoft raccoglie o recupera automaticamente dai record dell'account i dati personali del contatto cliente (ad esempio, Premier CSM, Amministratore globale, Amministratore IT). Tali dati includono probabilmente nome, indirizzo e-mail, telefono e altri dati personali del soggetto che necessita dei servizi di consulenza o supporto.

I dati personali del contatto cliente fanno parte della relazione aziendale tra Microsoft e il cliente, e Microsoft è il titolare del trattamento dei dati, tranne quando i dati vengono raccolti nel corso della fornitura di supporto tecnico. Microsoft risponde alle richieste dell'interessato in merito ai dati personali, anche se non fa più parte dell'organizzazione.

Quando i dati personali del contatto cliente vengono raccolti nel corso della fornitura di assistenza tecnica, Microsoft è il responsabile del trattamento.

È importante che i clienti comprendano che la richiesta dell'interessato riguarda solo i dati personali del contatto cliente e che non verranno modificati o eliminati i dati del cliente inviati nell'ambito di interazioni (ad esempio, trascrizioni, descrizioni dei casi, file, prodotto di lavoro) poiché Microsoft è il responsabile del trattamento dei dati. Inoltre, per mantenere il record cronologico delle interazioni, non verranno apportate modifiche alle interazioni concluse, tra cui il record di chi ha avviato un'interazione.

Dopo aver ricevuto una richiesta da un contatto cliente in merito alla richiesta dell'interessato in cui Microsoft è il responsabile del trattamento, il personale Microsoft indirizzerà il contatto del cliente al [Privacy Response Center](https://go.microsoft.com/fwlink/?LinkId=321116). Questo è il meccanismo di input principale di Microsoft per le richieste e i reclami sulla privacy. Dopo aver ricevuto un reclamo, il Privacy Response Center identificherà se fa parte di un account commerciale o aziendale e risponderà di conseguenza.

Nel caso in cui Microsoft è il responsabile del trattamento, vedere <b>Richiesta dell'interessato per i dati forniti dal cliente: supporto commerciale</b> di seguito.

Per mantenere la continuità aziendale del cliente, inoltre, Microsoft non elabora una richiesta dell'interessato associata a un'interazione finché non viene confermato un contatto sostitutivo. Alla conferma di un nuovo contatto, Microsoft sostituisce il contatto precedente con quello nuovo nelle interazioni aperte.

I clienti possono scegliere di apportare modifiche ai propri dati raccolti durante le interazioni con i Professional Services tramite i normali canali di consulenza o supporto, separati dalla richiesta DSR. Ad esempio, Microsoft può assistere nell'eliminazione di interazioni di supporto, su richiesta (vedere di seguito nella sezione *Guida alle richieste DSR per i dati forniti dal cliente*).

*Esempio solo a scopo illustrativo*

John è un Project manager per un cliente di Office 365 Enterprise, con un’interazione di consulenza aperta e due interazioni chiuse. John lascia la società e vuole che i suoi dati vengano eliminati. John contatta il Privacy Response Center, che lo identifica come Project manager. John viene informato che il suo nome non può essere eliminato dalle interazioni precedenti (chiuse) o da qualsiasi dato contenuto nelle interazioni aperte. Tuttavia, il Privacy Response Center sostituisce John come contatto sull’interazione corrente aperta se John fornirà un contatto sostitutivo. John informa Microsoft che Jane sarà il suo contatto sostitutivo e Microsoft apporta la modifica in tutti i sistemi.

## <a name="dsr-for-an-end-user-engaging-microsoft"></a>Richiesta dell'interessato per un utente finale che coinvolge Microsoft

*Come Microsoft risponde alle richieste di esercizio dei propri diritti da parte dei dipendenti di un cliente o di altri interessati.*

Se un dipendente del cliente o un altro interessato contatta Microsoft per esercitare i propri diritti sui dati raccolti da Microsoft in qualità di responsabile del trattamento dei dati, tale soggetto viene informato che deve contattare il cliente di Microsoft, in quanto titolare del trattamento dei dati, per esercitare tali diritti. Microsoft non eseguirà ulteriori azioni in merito.

Se l'interessato ha contattato Microsoft anche per esercitare i propri diritti sui dati raccolti da Microsoft in situazioni in cui Microsoft è il titolare del trattamento dei dati, ad esempio supporto ai consumatori o contatto cliente commerciale, Microsoft risponde separatamente alla specifica richiesta dell'interessato in merito a tali dati personali.

*Esempio solo a scopo illustrativo*

Jane è una dipendente di un cliente aziendale, Contoso, che le ha fornito un account Dynamics 365. Jane contatta Microsoft per richiedere che tutti i suoi dati vengano eliminati e viene indirizzata al Privacy Response Center. Jane compila il modulo per la richiesta. Il Privacy Response Center la identifica come utente finale aziendale e la informa del fatto che deve rivolgersi a Contoso per l'eliminazione dei suoi dati aziendali. Viene inoltre identificata come utente di Microsoft Xbox e i dati del suo account Microsoft personale vengono eliminati.

## <a name="dsr-for-customer-provided-data-commercial-support"></a>DSR per i dati forniti dal cliente: supporto commerciale

*Come ottenere assistenza da Microsoft quando un cliente riceve una richiesta di esercizio dei propri diritti da parte di un suo dipendente o di altri interessati e i dati personali dell'interessato sono stati raccolti dal supporto tecnico Microsoft durante un'interazione di supporto.*

Quando un cliente interagisce con il supporto tecnico Microsoft, Microsoft raccoglie i dati del supporto dal cliente per risolvere eventuali problemi che hanno richiesto un intervento del supporto. Tali dati includono l'interazione di Microsoft con il cliente, ad esempio chat, telefono, e-mail, invio sul Web, nonché qualsiasi file inviato dal cliente a Microsoft o che Microsoft, con il consenso del cliente, ha estratto dall'ambiente IT del cliente o dal tenancy di Online Services per risolvere il problema riscontrato. Nel caso in cui si tratti di supporto Premier, ciò include i dati del cliente raccolti da Microsoft per impedire proattivamente futuri problemi. Tuttavia, ciò esclude altre informazioni derivanti dalla relazione aziendale tra Microsoft e il cliente (ad esempio, record di fatturazione).

Per tutti i dati del supporto e i dati di contatto raccolti nel corso della fornitura del supporto, Microsoft è il responsabile del trattamento dei dati. Di conseguenza, Microsoft non risponde alle richieste dirette degli interessati in merito ai dati del supporto forniti quando erano associati a un cliente commerciale Microsoft.  Microsoft collaborerà con il cliente attraverso i normali canali di supporto per assisterlo nella risposta alle richieste dell’interessato.

## <a name="step-1-discover"></a>Passaggio 1: scoprire

Il primo passaggio per ottenere l'assistenza di Microsoft nella risposta a una richiesta dell'interessato consiste nell'individuare i dati personali oggetto della richiesta. Questo primo passaggio (individuazione e analisi dei dati personali in questione) consente al cliente di determinare se una richiesta dell'interessato soddisfa i criteri aziendali per l'accettazione di una richiesta di questo tipo.

Dopo aver trovato i dati, il cliente può effettuare l'azione specifica per soddisfare la richiesta dell'interessato. L'operazione che il cliente sta tentando di eseguire determina il livello di individuazione necessario al cliente.

Quando Microsoft assiste un cliente con la risoluzione di una richiesta DSR, si tratta di una funzione aziendale, e la richiesta viene effettuata tramite il normale canale di supporto, non tramite una richiesta al Privacy Response Center.

Per individuare i dati pertinenti e ottenere assistenza da Microsoft, un cliente ha diverse opzioni per gestire la richiesta dell'interessato:

*Opzione A: richiesta dell'interessato del cliente per il Supporto tecnico Microsoft*. Applicare la richiesta dell'interessato a tutti i dati relativi al supporto del cliente nell'ambiente di supporto Microsoft. A questo scopo, un cliente può semplicemente chiedere a Microsoft di applicare la richiesta dell'interessato a tutti i dati del supporto raccolti.

*Opzione B: interazioni specifiche del cliente.* Usare i sistemi online per analizzare i ticket, quindi identificare le interazioni specifiche contenenti i dati personali pertinenti e segnalarli a Microsoft. Microsoft proverà a fornire assistenza per eseguire una ricerca se il cliente non è in grado di effettuare la ricerca nelle varie interazioni (ticket).

*Una volta identificati gli impegni, richiedere di applicare i diritti del soggetto dei dati a una parte specifica del record o a tutto ciò che riguarda tale impegno in Microsoft.*

Per identificare interazioni specifiche, i clienti devono effettuare una ricerca nelle proprie interazioni. Per i clienti Premier, il Contract Service Manager ("CSM") di un cliente ha visibilità su tutte le richieste di supporto create in base al piano del contratto. Per i clienti non Premier, sono disponibili portali equivalenti, come le aree di supporto di Online Services.

Il CSM può accedere al portale in [Hub dei servizi](https://serviceshub.microsoft.com/support/contactsupport) e selezionare Gestisci tutte le richieste di supporto.

>[!IMPORTANT]
>Oltre alla cronologia dei casi nell’Hub dei servizi, i clienti possono anche avere dati personali di un utente finale nei file che sono stati raccolti da Microsoft (o che, con l'autorizzazione del cliente, sono stati rimossi dal servizio online) durante un'interazione con il supporto, ad esempio copie di cassette postali di Exchange, macchine virtuali di Azure o database del cliente. Tali dati personali possono essere menzionati o meno nella cronologia del caso (cioè, il ticket) per un impegno particolare. Per analizzare tali dati, il contatto cliente deve essere uno specifico contatto di richiesta del supporto (tramite AAD o MSA) autenticato che ha ricevuto un URL per uno spazio di lavoro nello strumento Data Transfer and Management (DTM) del Supporto tecnico Microsoft. Un contatto cliente avrà accesso ai file, ma non sarà disponibile una visione globale e l’Hub dei servizi non indicherà se i file esistono.

Dopo aver identificato tutti i dati pertinenti nei ticket del supporto selezionati, i clienti possono decidere se richiedere l'eliminazione di tutto ciò che riguarda un ticket o applicare la richiesta DSR in modo selettivo a singole istanze di dati personali.

## <a name="step-2-access"></a>Passaggio 2: accedere

Dopo che un cliente ha individuato i dati relativi al supporto contenenti dati personali potenzialmente reattivi a una richiesta DSR, il cliente deve decidere quali dati personali includere nella risposta. Ad esempio, il cliente può scegliere di rimuovere i dati personali su altri interessati ed eventuali informazioni riservate.

La risposta alla richiesta DSR potrebbe includere una copia del documento effettivo, una versione appositamente riadattata o uno screenshot delle parti che il cliente considera adatte alla condivisione. Per ognuna di queste risposte a una richiesta di accesso, il cliente dovrà recuperare una copia del documento o altro elemento contenente i dati sensibili.

L'accesso ai dati personali di un utente finale potrebbe derivare da una menzione o notazione nei vari tipi di documentazione sui contenuti. Dal momento che i clienti possono accedere ai contenuti e al ticket di interazione, possono fornire autonomamente un riepilogo dei dati personali senza ulteriore assistenza di Microsoft.

In rari casi, il cliente potrebbe dover ottenere copie dei dati relativi alle interazioni con il supporto tecnico (ad esempio, messaggi di posta elettronica, copie trascritte di registrazioni telefoniche, trascrizioni di chat) tra un rappresentante Microsoft e il rappresentante del cliente. Nella misura necessaria, Microsoft può fornire copie censurate di tali trascrizioni in base alle esigenze, alla riservatezza e alla difficoltà.

## <a name="step-3-rectify"></a>Passaggio 3: rettificare

Se un interessato ha chiesto al cliente di rettificare i dati personali che risiedono nei dati relativi al supporto dell'organizzazione, il cliente dovrà determinare se la richiesta può essere accettata. Se il cliente sceglie di accettare la richiesta, può richiedere che Microsoft apporti la modifica. Microsoft può rettificare i dati o eliminare i dati del cliente dai sistemi di supporto e richiedere al cliente di inviarli di nuovo a Microsoft nel formato corretto.

## <a name="step-4-restrict"></a>Passaggio 4: limitare

Il cliente può chiudere un impegno o contattare Microsoft e richiedere la chiusura dell'impegno in qualsiasi momento. Un impegno chiuso impedisce l'esecuzione di qualsiasi operazione.

Per maggiore sicurezza, il cliente può contattare Microsoft e richiedere l'aggiunta di una nota nel sistema di creazione dei ticket per le interazioni a indicare che il caso non deve essere riaperto per nessun motivo senza l'autorizzazione del cliente.

Nota: anche gli impegni (ticket) verranno eliminati secondo una pianificazione di conservazione ed eliminazione, basata sulla riservatezza dei dati, sul servizio e sul sistema. Se il cliente richiede una copia dei dati, deve assicurarsi di aver estratto i dati prima della loro eliminazione.

## <a name="step-5-delete"></a>Passaggio 5: eliminare

Il "diritto alla cancellazione" attraverso la rimozione dei dati personali dai dati del supporto di un'organizzazione è una misura di tutela fondamentale prevista dal GDPR. La rimozione dei dati personali include l'eliminazione di interazioni, documenti o file completi o l'eliminazione di dati specifici all'interno di un'interazione, di un documento o di un file.

Nel caso in cui un cliente abbia intenzione di eliminare dei dati personali in risposta a una richiesta DSR, di seguito sono descritti alcuni aspetti importanti sul funzionamento dell'eliminazione per il Supporto tecnico Microsoft.

Microsoft applica a tutti i dati dei criteri di conservazione ed eliminazione, che variano a seconda del rischio e di altri fattori.

I clienti possono richiedere la cancellazione dei dati personali di un interessato a livello globale nei sistemi di supporto tramite il TAM o compilando una richiesta di supporto nell’Hub dei servizi o in un sistema equivalente.  È *necessario* indicare che si tratta di una richiesta di assistenza per una richiesta dell'interessato ai sensi del GDPR.

*Opzione A: richiesta dell'interessato del cliente relativa al supporto tecnico Microsoft per più sistemi*. Per una richiesta dell'interessato per più sistemi, il cliente deve fornire i dati personali necessari a Microsoft per identificare i dati richiesti (ad esempio, l'indirizzo e-mail, il numero di telefono). Microsoft non correla o esegue ricerche nei record, ma utilizza direttamente gli identificatori forniti dal cliente. Una volta individuati i dati, Microsoft elimina tutte le interazioni e tutti i dati associati.

> Nota importante: questa operazione potrebbe comportare la perdita di record cronologici importanti per l'organizzazione del cliente.

*Opzione B: interazioni specifiche del cliente*. Per quanto riguarda le interazioni specifiche che il cliente ha identificato e vuole che siano rimosse, non eliminare i ticket dall’Hub dei servizi. In questo modo, i dati personali rimangono nei log e nei sistemi downstream che potrebbero non essere eliminati nell'intervallo di tempo necessario. Al contrario, identificare il ticket o i dati personali nel ticket da eliminare e contattare il supporto tecnico Microsoft per ricevere assistenza con l'eliminazione di tali dati.

### <a name="microsoft-support-data-transfer-and-management-tool-dtm-instructions"></a>Istruzioni sullo strumento Data Transfer and Management (DTM) del Supporto tecnico Microsoft

Per tutte queste ricerche, Microsoft non esegue la ricerca nel DTM a causa della potenziale riservatezza del contenuto dei file. Tuttavia, se il cliente lo desidera, Microsoft provvederà a eliminare tutti i file contenuti nel DTM associati all'account del cliente. A causa del potenziale impatto grave sul cliente, Microsoft richiede una richiesta separata dal cliente specificando l'eliminazione dei file DTM.

- Per i casi aperti, il contatto cliente può accedere al DTM ed eliminare i file.
- Per i casi chiusi da meno di 90 giorni, è necessario effettuare una richiesta a un TAM o in una richiesta di supporto per far rimuovere i file.
- Per i casi chiusi da più di 90 giorni, i file sono stati già eliminati automaticamente.
- Anche se i dati personali sono stati rilevati solo in un file che è stato eliminato, i clienti devono comunque richiedere a Microsoft di eseguire un controllo sui dati personali nei sistemi poiché alcuni dati potrebbero essere stati rimossi dal DTM mentre è stato fornito il supporto.

## <a name="step-6-export"></a>Passaggio 6: esportare

Il "diritto di portabilità dei dati" consente a un interessato di richiedere una copia dei propri dati personali in formato elettronico e di richiedere che l'organizzazione li trasmetta a un altro titolare del trattamento dei dati. Nel caso di dati relativi al supporto, le informazioni utilizzabili in possesso di Microsoft sono informazioni relative agli impegni o file che è possibile restituire al cliente per ulteriori comunicazioni o per il passaggio a un altro titolare del trattamento dei dati.

Nota: i dati esportati potrebbero non includere la proprietà intellettuale di Microsoft o dati che possono compromettere la sicurezza o la stabilità del servizio.

*Esempio solo a scopo illustrativo*

John è un Premier CSM per un cliente aziendale, Contoso, che si avvale di O365 per l'e-mail dei dipendenti e di Azure per ospitare un database SQL di Contoso. Contoso ha più ticket aperti e chiusi. Di recente, il Supporto tecnico Microsoft, con l'autorizzazione di Contoso, ha spostato una copia del database SQL nel DTM per il supporto e la risoluzione dei problemi.

John riceve una richiesta dell'interessato da Jane che chiede che tutti i dati vengano eliminati. John entra nell’Hub dei servizi, esegue una ricerca nelle interazioni e scopre che Jane ha avuto problemi con l'account di posta elettronica e in due ticket sono riportati il suo nome e l’indirizzo di posta elettronica. John contatta il proprio TAM, gli fornisce il nome e l'indirizzo di posta elettronica di Jane per identificarla e richiede l'eliminazione di quei due ticket, oltre a tutti i dati downstream che potrebbero essere stati generati da tali ticket.

John sospetta di aver avuto una chat con il personale di supporto in cui ha menzionato Jane, quindi richiede l'eliminazione anche del log di quella chat.

Sa anche che i dati personali di Jane si trovano nel database SQL. Poiché la macchina virtuale di SQL è stata spostata nel DTM meno di 90 giorni prima, chiede separatamente al suo TAM di assisterlo nell'immediata eliminazione del database dal DTM.

Infine, sapendo che i dati potrebbero essere stati rimossi dal file DTM durante il servizio di supporto, chiede a Microsoft di effettuare un controllo sui dati personali di Jane nei sistemi IT dal database SQL.

Il Supporto tecnico Microsoft esegue tutte queste eliminazioni e, in base alla richiesta del cliente, il TAM fornisce un'istruzione di attestazione sull'avvenuta eliminazione dei dati richiesta.

## <a name="dsr-guide-for-customer-provided-data-in-consulting-services-including-migration-services"></a>Guida DSR per i dati forniti dal cliente nei servizi di consulenza, compresi i servizi di migrazione

*Come ottenere assistenza da Microsoft quando un cliente riceve una richiesta di esercizio dei propri diritti da parte di un suo dipendente o di altri interessati e i dati personali dell'interessato sono stati raccolti da Microsoft durante un'interazione di consulenza.*

## <a name="microsoft-consulting-services"></a>Microsoft Consulting Services

Per gli impegni di Microsoft Consulting Services contratti in cui si applica Microsoft Professional Services Data Protection Addendum (<https://aka.ms/professionalservicesdpa>).

Microsoft è il titolare del trattamento dei dati per i contatti cliente che lavorano con il team che si occupa degli impegni. Questi soggetti devono contattare il [Privacy Response Center](https://go.microsoft.com/fwlink/?LinkId=321116) per soddisfare i diritti degli interessati.

Microsoft è il responsabile del trattamento dei dati per una richiesta DSR all'interno dei dati forniti durante un impegno di consulenza. Il cliente deve contattare il responsabile degli impegni per creare un piano per assistere nella risposta a una richiesta DSR in base ai dati raccolti e al tipo specifico di servizi di consulenza forniti. Nella misura in cui la richiesta costituisca un livello di lavoro richiesto tipico di un impegno di Microsoft Consulting Services, potrebbe essere richiesto un ordine di lavoro aggiuntivo. Inoltre, i dati personali verranno eliminati dopo ogni impegno di consulenza in un intervallo di tempo dipendente dal tipo di impegno di consulenza. Il cliente può richiedere prima l'eliminazione dei e quindi un'attestazione dell'eliminazione.

## <a name="microsoft-fasttrack-services"></a>Servizi di Microsoft FastTrack

[Microsoft FastTrack](https://na01.safelinks.protection.outlook.com/?url=https%3A%2F%2Ffasttrack.microsoft.com%2Fabout&data=02%7C01%7C%7Cd0521d8739c841df674508d596834585%7C72f988bf86f141af91ab2d7cd011db47%7C1%7C0%7C636580412901207944&sdata=PO5eh56pm9IYk5Y%2Ff%2F31e%2BRVPmrC2Qi%2FCsw1NphR8gY%3D&reserved=0) fornisce servizi di consulenza IT alle organizzazioni per aiutarle a eseguire l'onboarding e usare i servizi cloud Microsoft come Microsoft 365, Azure e Dynamics 365.

Microsoft è il titolare del trattamento dei dati per i contatti cliente che collaborano con il team di FastTrack. Se i contatti cliente desiderano accedere, modificare o rimuovere le informazioni di contatto dai record di Microsoft FastTrack, i clienti possono indicare agli interessati di inviare la richiesta direttamente alla posta in arrivo per le richieste GDPR di FastTrack per Office 365\<<o365ftgdpr@microsoft.com>\>.

Per i servizi di migrazione FastTrack, Microsoft è responsabile del trattamento dei dati. In conformità all'informativa sulla divulgazione della privacy aggiuntiva Fast Track, tutti i dati in migrazione sono considerati "dati di migrazione". Prestare particolare attenzione qualora fosse necessario dare seguito alle richieste degli interessati mentre la propria organizzazione è impegnata in un progetto di migrazione FastTrack.
  
Se è necessario elaborare richieste di accesso, rettifica o esportazione degli interessati mentre i dati di un utente vengono trattati tramite i sistemi di migrazione FastTrack, spetterà al cliente soddisfare tali richieste degli interessati tramite i sistemi di origine esistenti in cui sono archiviati i dati dell'utente. Una volta completata la migrazione dell'utente e la migrazione dei dati nel servizio cloud Microsoft di destinazione, saranno quindi applicate le indicazioni fornite da Microsoft su come i clienti possono usare i prodotti, i servizi e gli strumenti di amministrazione di Microsoft per trovare i dati personali e agire su di essi per rispondere alle richieste degli interessati. Per visualizzare questa guida, vedere [Richieste dell'interessato per il GDPR](/microsoft-365/compliance/gdpr-data-subject-requests). 

Se è necessario eliminare un account utente in risposta a una richiesta di eliminazione di una richiesta dell'interessato, mentre l'organizzazione è impegnata in un progetto di migrazione FastTrack in corso, è necessario tenere presente che i sistemi di migrazione possono conservare una copia dei dati di migrazione dell'utente per un periodo di tempo successivo al completamento della migrazione dell'utente e l'eliminazione dell'account utente non eliminerà automaticamente tali dati di migrazione degli utenti archiviati nei sistemi di migrazione FastTrack. Se si desidera che il team Microsoft FastTrack elimini i dati di migrazione degli utenti, è possibile [inviare una richiesta](https://go.microsoft.com/fwlink/?linkid=874544). Nel corso della normale attività, Microsoft FastTrack cancellerà tutte le copie dei dati una volta completata la migrazione dell'organizzazione.

## <a name="other-consulting-services"></a>Altri servizi di consulenza

Il cliente che riceve altri Servizi professionali tramite Microsoft deve collaborare con il team che si occupa degli impegni per l'adempimento a tutti i requisiti dell'RGPD. Se tale team non è in grado di fornire istruzioni chiare sulla conformità ai requisiti dell'RGPD in merito alle richieste DSR, i clienti possono contattare il [Privacy Response Center](https://go.microsoft.com/fwlink/?LinkId=321116) per ricevere assistenza.
