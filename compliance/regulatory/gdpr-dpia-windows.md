---
title: "Valutazione d'impatto sulla protezione dei dati (DPIA): Linee guida per i titolari del trattamento dei dati che usano la configurazione del responsabile del trattamento dei dati di diagnostica Windows"
description: Informazioni utili per stabilire se è necessaria una valutazione d’impatto sulla protezione dei dati (DPIA) nel servizio di trattamento dei dati di Microsoft per Windows Enterprise.
keywords: DPIA, Microsoft 365, Microsoft 365 Education, documentazione Microsoft 365, GDPR
ms.localizationpriority: high
ROBOTS: NOINDEX, NOFOLLOW
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmaz
manager: laurawi
ms.reviewer: delinat
audience: itpro
ms.collection:
- GDPR
- M365-security-compliance
- MS-Compliance
hideEdit: true
ms.openlocfilehash: 325dc91f1d3480414236abfde38eb48d372f3e69
ms.sourcegitcommit: 997dd3f66f65686c2e38b7e30e67add426dce5f3
ms.translationtype: HT
ms.contentlocale: it-IT
ms.lasthandoff: 09/12/2021
ms.locfileid: "59159894"
---
# <a name="data-protection-impact-assessments-guidance-for-controllers-using-windows-diagnostic-data-processor-configuration"></a>Valutazione d'impatto sulla protezione dei dati: Linee guida per i titolari del trattamento dei dati che usano la configurazione del responsabile del trattamento dei dati di diagnostica Windows

>[!NOTE]
>Questo argomento si applica alle edizioni di Windows 10 Enterprise, Pro ed Education, versione 1809 con aggiornamento di luglio 2021 e versioni successive.

Il Regolamento generale sulla protezione dei dati (GDPR) prevede che i titolari del trattamento preparino una valutazione dell'impatto sulla protezione dei dati (DPIA) per i trattamenti che "possano presentare un rischio elevato per i diritti e le libertà delle persone fisiche". La configurazione del responsabile del trattamento dei dati di diagnostica Windows non prevede intrinsecamente la necessità assoluta della creazione di una DPIA da parte di un titolare del trattamento dei dati che lo usa. La necessità di una DPIA dipenderà piuttosto dai dettagli e dal contesto relativo alle modalità con cui il titolare del trattamento dei dati distribuisce, configura e usa la [configurazione del responsabile del trattamento dei dati di diagnostica Windows](/windows/privacy/configure-windows-diagnostic-data-in-your-organization).

L'obiettivo di questo documento è fornire ai titolari del trattamento dei dati informazioni relative alla configurazione del responsabile del trattamento dei dati di diagnostica Windows per consentire di determinare se è necessaria una DPIA e, in tal caso, quali dettagli includere.

>[!Note]
>Microsoft non fornisce alcun consiglio legale in questo documento. Questo documento viene fornito esclusivamente per scopi informativi. I clienti sono invitati a collaborare con i propri responsabili del trattamento e consulenti legali per determinare la necessità e il contenuto di qualsiasi DPIA relativa all'uso della configurazione del responsabile del trattamento dei dati di diagnostica Windows o di qualsiasi altro servizio online di Microsoft.

## <a name="part-1-determining-whether-a-dpia-is-needed"></a>Parte 1: determinare se è necessaria una DPIA

L'articolo 35 del GDPR richiede che un titolare del trattamento dei dati crei una valutazione dell'impatto sulla protezione dei dati (DPIA) "[allorché] un tipo di trattamento preveda in particolare l'uso di nuove tecnologie e, tenendo conto della natura, l'oggetto, il contesto e le finalità del trattamento, può presentare un rischio elevato per i diritti e le libertà delle persone fisiche". Definisce inoltre specifici fattori che indicherebbero tale rischio elevato, che vengono trattati nella tabella seguente. Per determinare se è necessaria una DPIA, il titolare del trattamento deve considerare questi fattori, insieme a qualsiasi altro fattore rilevante, alla luce delle implementazioni e degli utilizzi specifici della configurazione del responsabile del trattamento dei dati di diagnostica Windows da parte del titolare.

## <a name="table-1-windows-diagnostic-data-processor-configuration-dpia-risk-factors"></a>Tabella 1: Fattori di rischio del responsabile del trattamento dei dati di diagnostica Windows

| Fattore di alto rischio | Informazioni rilevanti sulla configurazione del responsabile del trattamento dei dati di diagnostica Windows |
|:----|:----|
| Una valutazione sistematica e approfondita degli aspetti personali relativi alle persone fisiche che si basa su una elaborazione automatizzata, tra cui la profilatura, e su cui si basano le decisioni che producono effetti giuridici riguardanti la persona fisica o che influenzano analogamente in modo significativo la persona fisica. |La configurazione del responsabile del trattamento dei dati di diagnostica Windows non fornisce funzionalità per eseguire un trattamento automatizzato dei dati. <br><br> Tuttavia, dal momento che altri servizi usano la configurazione del responsabile del trattamento dei dati di diagnostica Windows come origine dati, il titolare del trattamento può potenzialmente configurare tali servizi in modo che siano usati per il trattamento suddetto. I responsabili del trattamento dei dati devono determinare ciò in base all'utilizzo dei servizi che utilizzano i dati di diagnostica raccolti in conformità con la configurazione del responsabile del trattamento dei dati di diagnostica Windows.|
| Trattamento su larga scala di categorie speciali di dati (dati personali che rivelano origini razziali o etniche, opinioni politiche, convinzioni religiose o filosofiche, appartenenza sindacale e trattamento di dati genetici, dati biometrici allo scopo di identificare in modo univoco una persona fisica, dati relativi alla salute o dati relativi alla vita sessuale o all'orientamento sessuale di una persona fisica) o di dati personali relativi a condanne e reati penali. | La configurazione del responsabile del trattamento dei dati di diagnostica Windows non è specificamente progettata per trattare categorie speciali di dati personali, e l'utilizzo della configurazione del responsabile del trattamento dei dati di diagnostica Windows non aumenta il rischio intrinseco del trattamento da parte del titolare del trattamento. <br><br> Tuttavia, i responsabili del trattamento dei dati potrebbe utilizzare servizi che utilizzano i dati di diagnostica raccolti in conformità con la configurazione del responsabile del trattamento dei dati di diagnostica Windows per elaborare le categorie speciali di dati elencate. I servizi che fanno uso dei dati di diagnostica in conformità con la configurazione del responsabile del trattamento dei dati di diagnostica Windows come origine dati potrebbero permettere al cliente di tenere traccia o trattare in altro modo qualsiasi tipo di dati, incluse le categorie speciali di dati personali. Tuttavia, in qualità di responsabile del trattamento dei dati, Microsoft non ha alcun controllo né alcuna conoscenza di tale utilizzo. Spetta al titolare del trattamento dei dati determinare gli usi appropriati dei dati del titolare del trattamento.|

## <a name="part-2-contents-of-a-dpia"></a>Parte 2: contenuto di una DPIA

L'articolo 35, paragrafo 7, stabilisce che una valutazione d'impatto sulla protezione dei dati specifichi le finalità del trattamento e contenga una descrizione sistematica dei trattamenti previsti. Una descrizione sistematica di una DPIA completa potrebbe includere fattori quali i tipi di dati trattati, per quanto tempo vengono conservati, i luoghi in cui si trovano e possono essere trasferiti e le terze parti che potrebbero avere accesso a tali dati. Inoltre, la DPIA deve includere:

- una valutazione della necessità e proporzionalità delle operazioni di trattamento in relazione alle finalità;
- una valutazione dei rischi per i diritti e le libertà delle persone fisiche;
- misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al presente regolamento, tenendo conto dei diritti e degli interessi legittimi dell'interessato e di altre persone.

La tabella seguente contiene informazioni sulla configurazione del responsabile del trattamento dei dati di diagnostica Windows pertinenti per ognuno di questi elementi. Come nella Parte 1, i titolari del trattamento devono considerare i dettagli forniti nella tabella, insieme a qualsiasi altro fatto rilevante, alla luce delle implementazioni e degli utilizzi specifici della configurazione del responsabile del trattamento dei dati di diagnostica Windows.

## <a name="table-2-windows-diagnostic-data-processor-configuration-dpia-elements"></a>Tabella 2: Elementi DPIA della configurazione del responsabile del trattamento dei dati di diagnostica Windows

| Elemento di una DPIA | Informazioni rilevanti sulla configurazione del responsabile del trattamento dei dati di diagnostica Windows |
|:---|:---|
| Finalità del trattamento | Le finalità del trattamento dei dati di diagnostica raccolti in conformità con la configurazione del responsabile del trattamento dei dati di diagnostica Windows sono determinate dal titolare del trattamento che implementa, configura e utilizza tale servizio. <br><br> Microsoft, in qualità di responsabile del trattamento dei dati, elabora i dati di diagnostica Windows in base ai termini nelle Condizioni dei prodotti Microsoft. <br><br> Microsoft usa i dati personali anche per supportare un set limitato di operazioni commerciali legittime, costituite da: (1) gestione della fatturazione e dell'account; (2) retribuzioni (ad esempio, calcolo di commissioni per i dipendenti e incentivi per i partner); (3) creazione di report e modellazione interni (ad esempio previsione, ricavi, pianificazione della capacità, strategia di prodotto); (4) combattere frodi, crimini informatici o attacchi informatici che possono influire sui prodotti Microsoft o su Microsoft; (5) migliorare le funzionalità principali di accessibilità, privacy o efficienza energetica; e (6) creazione di relazioni finanziarie e conformità con gli obblighi legali (fatte salve le limitazioni sulla divulgazione dei dati dei clienti descritte nei dati di diagnostica Windows). <br><br> Microsoft è il titolare del trattamento dei dati di diagnostica Windows a supporto di queste specifiche operazioni commerciali legittime. In generale, Microsoft aggrega i dati di diagnostica Windows prima di usarli per le operazioni commerciali legittime, eliminando la possibilità di identificare specifici utenti e usando i dati di diagnostica Windows nel formato meno identificabile possibile a supporto dell'elaborazione necessaria per le operazioni commerciali legittime. <br><br> Microsoft non userà i dati di diagnostica Windows raccolti quando è abilitata la configurazione del responsabile del trattamento dei dati di diagnostica Windows o le informazioni derivate da essa per scopi pubblicitari o commerciali.|
| Categorie di dati personali trattati | **Dati di diagnostica Windows:** questi sono composti da dati tecnici fondamentali inviati da dispositivi Windows e relativi al dispositivo e alle prestazioni di Windows e del software correlato. Vengono utilizzati per mantenere Windows aggiornato, sicuro, affidabile, efficiente e per apportare miglioramenti ai prodotti. Alcuni esempi di dati di diagnostica Windows sono il tipo di hardware usato, le applicazioni installate con le rispettive condizioni di uso e le informazioni sull'affidabilità nei driver dei dispositivi. Alcuni componenti e app di Windows si connettono direttamente ai servizi Microsoft, tuttavia i dati scambiati non sono dati di diagnostica Windows. Ad esempio, lo scambio di informazioni relative alla posizione dell’utente per il meteo o le notizie locali non è un esempio di dati di diagnostica Windows. <br><br> Per ulteriori informazioni sull'elaborazione dei dati quando si utilizza la configurazione del responsabile del trattamento dei dati di diagnostica Windows, vedere [Configurare dati di diagnostica Windows nell'organizzazione](/windows/privacy/configure-windows-diagnostic-data-in-your-organization) e [Centro protezione Microsoft](https://www.microsoft.com/trust-center).|
| Conservazione dei dati | Microsoft manterrà ed elaborerà i dati di diagnostica Windows raccolti quando la configurazione del responsabile del trattamento dei dati di diagnostica Windows è abilitata in conformità alle Condizioni dei prodotti Microsoft. Il cliente può eliminare ed esportare i dati di diagnostica Windows ai sensi di una richiesta dell'interessato usando le funzionalità descritte in [Configurazione del responsabile del trattamento dei dati di diagnostica Windows relativa al GDPR e al California Consumer Privacy Act (CCPA)](gdpr-dsr-windows.md).|
| Ubicazione e trasferimento dei dati personali | I dati di diagnostica Windows raccolti quando è abilitata la configurazione del responsabile del trattamento dei dati diagnostica di Windows risiedono nei data center Microsoft negli Stati Uniti. |
| Condivisione dati con terze parti | Microsoft potrebbe condividere i dati con terze parti che agiscono come altri responsabili del trattamento dei dati (ovvero terzisti che trattano dati personali) per supportare funzioni quali assistenza clienti e supporto tecnico, manutenzione dei servizi e altre operazioni. Tutti i terziari a cui Microsoft trasferisce i dati di diagnostica Windows raccolti in conformità alla configurazione del responsabile dei dati di diagnostica Windows o ai dati di supporto avranno stipulato con Microsoft accordi scritti che non sono meno protettivi rispetto ai termini nelle Condizioni dei prodotti Microsoft. Tutti i terzisti con cui vengono condivisi i dati dei clienti o i dati di diagnostica Windows sono inclusi negli [elenchi dei terzisti](https://www.microsoft.com/en-us/trust-center/privacy/data-access#subcontractors) (consultare la sezione relativa alla limitazione dell'accesso in base ad altri responsabili del trattamento dei dati personali). <br><br>Le informazioni relative alla risposta di Microsoft alle richieste di accesso ai dati di diagnostica Windows raccolti in conformità con la configurazione del responsabile del trattamento dei dati di diagnostica Windows e ai dati di supporto da parte di forze dell'ordine e terze parti si trovano nelle Condizioni dei prodotti Microsoft. Salvo divieti legali, Microsoft tenterà di reindirizzare le forze dell'ordine o le terze parti direttamente al cliente. |
| Diritti dell'interessato | Quando opera come responsabile del trattamento, Microsoft mette a disposizione del cliente (il titolare del trattamento dei dati) i dati personali dei suoi interessati e la capacità di soddisfare le richieste degli interessati quando questi esercitano i propri diritti ai sensi del GDPR. Lo facciamo in modo coerente con la funzionalità del prodotto e con il nostro ruolo di responsabile del trattamento. Se riceviamo una richiesta da parte dell'interessato di un cliente per l'esercizio di uno o più dei suoi diritti ai sensi del GDPR, reindirizziamo tale interessato a presentare la richiesta direttamente al titolare del trattamento dei dati.<br><br> La [Configurazione del responsabile del trattamento dei dati di diagnostica Windows relativa al GDPR e al California Consumer Privacy Act (CCPA)](gdpr-dsr-windows.md) fornisce una descrizione di come supportare le richieste degli interessati per i dati di diagnostica Windows raccolti in base alla configurazione del responsabile dei dati di diagnostica Windows. |
| Una valutazione della necessità e proporzionalità delle operazioni di trattamento in relazione agli scopi | Tale valutazione dipenderà dalle esigenze del titolare del trattamento dei dati e dalle finalità dell'elaborazione. <br><br> Per quanto riguarda il trattamento effettuato da Microsoft, questo è necessario e proporzionale alle finalità del trattamento stesso indicate nelle Condizioni dei prodotti Microsoft. |
| Una valutazione dei rischi per i diritti e le libertà del soggetto dei dati | I principali rischi per i diritti e le libertà degli interessati derivanti dall'uso dei dati di diagnostica Windows raccolti in conformità con la configurazione del responsabile del trattamento dei dati di diagnostica Windows, dipenderanno da come e in quale contesto il titolare del trattamento implementa, configura e utilizza i dati di diagnostica Windows. <br><br> I dati di diagnostica Windows raccolti in conformità con la configurazione del responsabile del trattamento dei dati di diagnostica Windows possono essere a rischio di accesso non autorizzato o divulgazione involontaria. Le misure adottate da Microsoft per affrontare tali rischi sono illustrate nelle Condizioni dei prodotti Microsoft. |
| Le misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al GDPR, tenendo conto dei diritti e degli interessi legittimi del soggetto dei dati di altre persone | Microsoft si impegna a proteggere la sicurezza dei dati di diagnostica Windows. Le misure di sicurezza adottate da Microsoft sono descritte nelle Condizioni dei prodotti Microsoft. <br><br> Microsoft prende misure tecniche e organizzative ragionevoli e appropriate per salvaguardare i dati personali che elabora. Queste misure includono, a titolo esemplificativo ma non esaustivo, politiche e pratiche interne sulla privacy, impegni contrattuali e certificazioni standard internazionali e regionali. Ulteriori informazioni sono disponibili alla [pagina sugli standard di privacy del centro protezione](https://www.microsoft.com/trustcenter/privacy/we-set-and-adhere-to-stringent-standards). <br><br> Microsoft fornisce ai clienti materiali di sicurezza e privacy significativi e trasparenti che aiutano a spiegare l'uso e l'elaborazione dei dati personali da parte di Microsoft. I clienti sono invitati a contattare Microsoft per eventuali domande. <br><br> Inoltre, Microsoft rispetta tutti gli altri obblighi RGPD che si applicano ai responsabili del trattamento dei dati, inclusi, a titolo esemplificativo ma non esaustivo, le valutazioni di impatto sulla protezione dei dati e il mantenimento dei record. <br><br> Quando Microsoft elabora i dati di diagnostica Windows per operazioni commerciali legittime, lo fa in conformità con gli obblighi del GDPR che si applicano a titolari del trattamento dei dati. |

## <a name="learn-more"></a>Ulteriori informazioni

- [Centro protezione Microsoft](https://www.microsoft.com/trust-center/privacy/gdpr-overview)
