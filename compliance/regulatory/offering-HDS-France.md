---
title: Hosting di dati sanitari (HDS) Francia
description: I servizi cloud Microsoft sono certificati per la conformità alle normative sull'hosting di dati sanitari (Hébergeurs de Données de Santé).
keywords: Microsoft 365, conformità, offerte
ms.localizationpriority: high
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: f8c99a93cac767439d157a7d709c7ed1d706c113
ms.sourcegitcommit: 997dd3f66f65686c2e38b7e30e67add426dce5f3
ms.translationtype: HT
ms.contentlocale: it-IT
ms.lasthandoff: 09/12/2021
ms.locfileid: "59159642"
---
# <a name="health-data-hosting-hds-france"></a>Hosting di dati sanitari (HDS) Francia

## <a name="about-hds"></a>Informazioni su HDS

Per le entità come i fornitori di servizi cloud che ospitano i dati sanitari personali soggetti alla legge francese e raccolti per fornire servizi sanitari di prevenzione, diagnostica o altro, è necessaria la certificazione Hébergeurs de Données de Santé (HDS). La normativa HDS è stata rilasciata dall’[ASIP SANTÉ](https://esante.gouv.fr/) che, sotto il ministero della sanità francese, è responsabile della promozione di soluzioni elettroniche per l’assistenza sanitaria in Francia.

L'hosting dei dati sanitari è disciplinato dalla legge francese nel codice della sanità pubblica (articolo L. 1111-8), che prevede che qualsiasi organizzazione sanitaria, come ospedali, aziende farmaceutiche o laboratori, che gestisca dati medici personali deve usare un fornitore di servizi con certificazione HDS. Nell'aprile 2018 sono entrati in vigore i nuovi articoli da R1111-8-8 a R1111-11 del codice della sanità pubblica, che hanno così modificato la procedura di accredito su autorizzazione da parte del ministero della sanità francese rendendo necessaria la certificazione presso un organismo autorizzato come il BSI.

La certificazione HDS richiede che i fornitori di servizi mettano in atto misure che mantengano i dati sanitari personali protetti, riservati e accessibili dai pazienti. Queste misure includono solide procedure di autenticazione e autorizzazione, sistemi di backup efficienti e metodi di crittografia resistenti. L’HDS specifica anche le disposizioni obbligatorie che devono essere incluse nei contratti con il fornitore di servizi cloud. Questi requisiti sono applicabili a prescindere da dove siano archiviati i dati.

## <a name="microsoft-and-hds"></a>Microsoft e l’HDS

Microsoft Azure, Microsoft Dynamics 365 e Microsoft Office 365 hanno ottenuto la certificazione Hosting di dati sanitari (Hébergeurs de Données de Santé, HDS), necessaria per tutte le entità che ospitano i dati sanitari personali soggeti alla legge francese. Microsoft è così diventato il primo fornitore di servizi cloud a rispettare i rigorosi standard francesi per l'archiviazione e l'elaborazione dei dati sanitari. Questa certificazione, necessaria dopo la revisione del codice della sanità pubblica francese del 2018, impone criteri di sicurezza e privacy avanzati per i servizi di hosting e i fornitori di servizi cloud, per garantire che la riservatezza e l'integrità dei dati sensibili siano adeguatamente protette.

La conformità di Microsoft ai requisiti HDS è stata verificata e certificata dal gruppo [BSI](https://www.bsigroup.com/fr-FR/), un organismo di certificazione indipendente accreditato dalle autorità francesi per l’esecuzione di verifiche HDS.

La certificazione HDS consente ai servizi sanitari in Francia di usare i servizi cloud di Microsoft per risparmiare sui costi migliorando l'efficienza clinica e operativa, e apre la strada allo sviluppo di soluzioni innovative e all'avanguardia per il settore sanitario. I fornitori sono in grado di sviluppare applicazioni intelligenti o di usare applicazioni di terze parti ospitate in Azure per implementare analisi predittive e personalizzare così l'assistenza sanitaria, valutare e trattare i pazienti a distanza (telemedicina) ed affinare il monitoraggio terapeutico del farmaco.

Il rigoroso controllo è stato effettuato sulle misure adottate da Microsoft per proteggere i dati sanitari personali e la loro riservatezza, tra cui:

- La certificazione [ISO/IEC 27001:2013 sulla gestione della sicurezza delle informazioni](offering-iso-27001.md) dei servizi cloud di Microsoft, la cui conformità viene verificata ogni anno.
- L’elevato livello di privacy basato sulla conformità al GDPR e al [Codice di condotta per la protezione dei dati personali nel cloud ISO/IEC 27018](offering-iso-27018.md).

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- [Azure](https://aka.ms/AzureCompliance). Il certificato HDS è valido per i servizi di Azure elencati come conformi alle normative ISO/IEC 27001 nelle offerte di conformità di Azure e forniti nelle aree seguenti:
    - Francia centrale (Parigi)
    - Francia meridionale (Marsiglia)
    - Europa settentrionale (Irlanda)
    - Europa occidentale (Paesi Bassi)
- Dynamics 365. Il certificato HDS è valido per i [servizi online standard](https://aka.ms/Online-Services-Terms) di Dynamics 365 forniti dalle aree geografiche della Francia e dell’Unione Europea.
- Intune
- Microsoft 365. Il certificato HDS è valido per i [servizi online standard](https://aka.ms/Online-Services-Terms) di Office 365 forniti dalle aree geografiche della Francia e dell’Unione Europea.
- Servizio cloud Power BI, autonomo o incluso in un piano o in una famiglia di prodotti con marchio Office 365

Il certificato HDS non è valido per i servizi online Microsoft in anteprima o in versione non definitiva.

## <a name="audits-reports-and-certificates"></a>Controlli, report e certificati

[La certificazione HDS](https://esante.gouv.fr/labels-certifications/hebergement-des-donnees-de-sante) impone requisiti avanzati di sicurezza e privacy per i servizi di hosting e i provider cloud per garantire che la riservatezza e l'integrità dei dati sensibili siano adeguatamente protette. Ai servizi cloud Microsoft (incluso Azure) è stata concessa la certificazione HDS, come mostrato nell'elenco ASIP Santé degli [host certificati HDS](https://esante.gouv.fr/labels-certifications/hds/liste-des-herbergeurs-certifies).

## <a name="how-to-implement"></a>Come eseguire l'implementazione

- **Condizioni contrattuali**: il codice della sanità pubblica francese richiede l'esecuzione di specifiche condizioni contrattuali tra il servizio di hosting dei dati sanitari o il fornitore di servizi cloud e i relativi clienti. I clienti idonei devono rivolgersi al proprio punto di contatto per le licenze di Microsoft per stipulare queste condizioni contrattuali specifiche prima di ospitare dati sanitari personali nei servizi online di Microsoft.
- **Salute e scienze biologiche**: panoramiche di casi, guide alle soluzioni, esercitazioni e altre risorse per creare soluzioni di Azure.

## <a name="resources"></a>Risorse

- [Documentazione sulla conformità di Azure](/azure/compliance/)
- [Condizioni di Microsoft Online Services](https://aka.ms/Online-Services-Terms)
- [Blog sulla certificazione HDS Microsoft](https://news.microsoft.com/2018/11/06/microsoft-1er-acteur-majeur-du-cloud-public-a-etre-certifie-hebergeur-de-donnees-de-sante-en-france/)
- [Azure Francia](https://azure.microsoft.com/global-infrastructure/france/)
- [Azure per la sanità](https://azure.microsoft.com/industries/healthcare/)
- [Sicurezza in Microsoft](https://www.microsoft.com/security)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
