---
title: "Piano d'azione di Microsoft 365 per NIST 800-53: le priorità per i primi 30 giorni, 90 giorni e oltre"
description: Un piano d'azione che definisce le priorità da seguire per soddisfare i requisiti del National Institute of Standards and Technology (NIST)
keywords: Microsoft 365, Microsoft 365 Education, Documentazione Microsoft 365, NIST, NIST 800-53
author: BrendaCarter
ms.localizationpriority: high
ms.prod: microsoft-365-enterprise
ms.topic: article
f1.keywords:
- NOCSH
ms.author: bcarter
manager: laurawi
audience: itpro
ms.collection:
- M365-security-compliance
- MS-Compliance
ms.custom: seo-marvel-apr2020
hideEdit: true
ms.openlocfilehash: 71f2dcaaafc8dd4452ab8a556aafcb50a7da87d3
ms.sourcegitcommit: 4c00fd65d418065d7f53216c91f455ccb3891c77
ms.translationtype: HT
ms.contentlocale: it-IT
ms.lasthandoff: 08/23/2021
ms.locfileid: "58481598"
---
# <a name="microsoft-365-nist-800-53-action-plan--top-priorities-for-your-first-30-days-90-days-and-beyond"></a>Piano d'azione di Microsoft 365 per NIST 800-53: le priorità per i primi 30 giorni, 90 giorni e oltre

Microsoft 365 offre alle aziende un framework di controllo gestito nel cloud per soddisfare le esigenze di conformità a diversi standard normativi. Microsoft 365 include Office 365, Windows 10 ed Enterprise Mobility + Security. Il sistema di controllo interno di Microsoft si basa sulla pubblicazione speciale 800-53 del National Institute of Standards and Technology (NIST) e Office 365 è conforme allo standard NIST 800-53 più recente.

Microsoft è un leader affermato della sicurezza nel cloud. Il nostro team vanta anni di esperienza nella realizzazione di software aziendale e nella gestione dei servizi online. Ci evolviamo continuamente e aggiorniamo i nostri servizi e le applicazioni per fornire un servizio di produttività nel cloud sicuro che soddisfi i rigorosi standard di conformità del settore. I servizi cloud Microsoft per enti pubblici, tra cui Office 365 U.S. Government, soddisfano i complessi requisiti del Federal Risk and Authorization Management Program (FedRAMP) degli Stati Uniti, consentendo agli enti governativi statunitensi di realizzare vantaggi quali la riduzione dei costi e la massima sicurezza di Microsoft Cloud.

Questo articolo include un piano di azione che definisce le priorità da seguire per soddisfare i requisiti dello standard NIST 800-53. Il piano di azione è stato sviluppato in collaborazione con Protiviti, un partner Microsoft specializzato nella conformità alle normative. 

## <a name="action-plan-outcomes"></a>Obiettivi del piano di azione

Queste raccomandazioni si articolano in tre fasi in ordine logico con gli obiettivi seguenti: 

|**Fase**|**Obiettivi**|
|:-----|:-----|
|30 giorni|*   Comprendere i requisiti dello standard NIST 800-53 e avvalersi della consulenza di un partner Microsoft.<br>*   Comprendere la strategia di difesa approfondita integrata in Microsoft 365.  <br>*   Proteggere l'accesso di utenti e amministratori a Office 365. <br>*   Verificare che tutti gli accessi al sistema siano controllabili secondo i criteri di gestione delle responsabilità e di controllo dell'organizzazione.|
|90 giorni|*  Ottimizzare il programma di gestione della configurazione, applicazione di patch e antimalware.<br>*   Usare le funzionalità di sicurezza di Microsoft 365 per controllare l'accesso all'ambiente e proteggere le risorse e i dati dell'organizzazione.<br>*   Utilizzare funzionalità di controllo integrate per monitorare attività sensibili o rischiose all'interno di Office 365.<br>*   Distribuire Microsoft Defender per Office 365 per i collegamenti e gli allegati nei messaggi di posta elettronica e nei documenti di Office.|
|Oltre 90 giorni|*   Utilizzare le soluzioni di protezione delle informazioni e gli strumenti avanzati di Microsoft 365 per implementare controlli continui per i dispositivi e la protezione dei dati aziendali.<br>*   Monitorare la conformità in Microsoft 365 e nelle altre applicazioni cloud.  <br>*   Usare le funzionalità avanzate di protezione e rilevamento insieme all'analisi delle minacce per fornire una strategia di sicurezza solida e multi-livello per l'organizzazione. Sviluppare un piano di intervento per gli incidenti per mitigare le potenziali conseguenze dei sistemi compromessi nell'organizzazione.|

## <a name="30-days--powerful-quick-wins"></a>30 giorni: attività rapide ed efficienti

Queste attività possono essere eseguite rapidamente e hanno un impatto minimo sugli utenti.

|**Area**|**Attività**|
|:-----|:-----|
|Comprendere i requisiti dello standard NIST 800-53 e avvalersi della consulenza di un partner Microsoft.|•    Collaborare con il proprio partner Microsoft per individuare gli aspetti non conformi allo standard NIST 800-53 nella propria organizzazione e sviluppare la roadmap da seguire per l'adeguamento. <br>•   Utilizzare le linee guida contenute in [Microsoft Compliance Manager](/microsoft-365/compliance/compliance-manager) per definire e documentare criteri e procedure per il controllo degli accessi e la condivisione delle informazioni relativa a scopi, ambiti, ruoli, responsibilità, coordinazione tra entità organizzative e conformità.|
|Comprendere la strategia di difesa approfondita integrata in Microsoft 365.|•   Valutare e gestire i rischi di conformità tramite [Compliance Manager](/microsoft-365/compliance/compliance-manager) per condurre una valutazione secondo lo standard NIST 800-53 dell'organizzazione. Allineare i controlli del Centro sicurezza Microsoft 365 per gestire e mitigare i rischi in base ai risultati della valutazione. <br>• Utilizzare [Microsoft Secure Score](/microsoft-365/security/mtp/microsoft-secure-score) per tenere traccia dell'uso delle funzionalità del Centro sicurezza Microsoft 365 da parte dell'organizzazione nel corso del tempo in Office 365 e nei computer Windows 10. <br>•    Approfondire le strategie e le tecnologie di Microsoft impiegate per fornire la [crittografia dei dati di Office 365](/microsoft-365/compliance/encryption), oltre alle strategie per la [protezione contro gli attacchi Denial of Service](/compliance/assurance/assurance-microsoft-dos-defense-strategy) in Microsoft Cloud.|
|Proteggere l'accesso di utenti e amministratori a Office 365.|• Stabilire una [gestione delle credenziali complesse](/azure/security/azure-ad-secure-steps#step-1---strengthen-your-credentials) per proteggere le credenziali degli account utente. <br> • Approfondire i [criteri di identità e accesso ai dispositivi consigliati](/microsoft-365/security/office-365-security/microsoft-365-policies-configurations) per i servizi di Office 365.<br> • Utilizzare i [ruoli amministrativi di Microsoft 365](/microsoft-365/admin/add-users/about-admin-roles) per implementare l'accesso basato sui ruoli alle funzioni amministrative e per consentire la separazione delle responsabilità di amministrazione. Nota: molti ruoli di amministrazione in Microsoft 365 hanno un ruolo corrispondente in Exchange Online, SharePoint Online e Skype for Business Online. Ripartire le autorizzazioni tra gli amministratori per fare in modo che i singoli individui non abbiano eccessivi privilegi di accesso.|
|Verificare che tutti gli accessi al sistema siano controllati secondo i criteri di gestione delle responsabilità e di controllo dell'organizzazione.|Abilitare la [registrazione di controllo](/microsoft-365/compliance/search-the-audit-log-in-security-and-compliance) e il [controllo delle cassette postali](/microsoft-365/compliance/enable-mailbox-auditing) per tutte le cassette postali Exchange per monitorare Office 365 e individuare eventuali attività potenzialmente dannose e abilitare l'analisi forense delle violazioni di dati.|
|||

## <a name="90-days--enhanced-protections"></a>90 giorni: protezione avanzata

Per pianificare e implementare queste attività è necessario un po' più di tempo. 

|**Area**|**Attività**|
|:-----|:-----|
|Ottimizzare il programma di gestione della configurazione, applicazione di patch e antimalware.|•   Proteggere i computer e le risorse aziendali distribuendo e abilitando[ Windows Defender Antivirus](/windows/security/threat-protection/windows-defender-antivirus/deploy-windows-defender-antivirus) nell'organizzazione e sfruttandone l'integrazione con Windows 10.<br>• Tenere traccia dei sistemi infetti messi in quarantena e impedire ulteriori danni finché non vengono intraprese misure correttive.<br>•   Adottare il rigoroso processo standard di gestione dei cambiamenti di Microsoft 365 per gestire aggiornamenti, hotfix e patch in modo sicure e affidabile.|
|Usare le funzionalità di sicurezza di Microsoft 365 per controllare l'accesso all'ambiente e proteggere le risorse e i dati dell'organizzazione.|•   Implementare i [criteri di accesso dei dispositivi e identità consigliati](/microsoft-365/security/office-365-security/microsoft-365-policies-configurations) per proteggere gli account di utenti e amministratori. <br>• Implementare le funzionalità di [Crittografia messaggi di Office 365](/microsoft-365/compliance/ome) per fare in modo che i criteri dell'organizzazione siano rispettati quando gli utenti inviano dati sensibili tramite posta elettronica.<br>•   Distribuire [Microsoft Defender per endpoint](/microsoft-365/security/defender-endpoint/microsoft-defender-endpoint) a tutti i desktop per la protezione dai codici dannosi e per la prevenzione e la risposta alle violazioni dei dati.<br>• Configurare, testare e distribuire i criteri per identificare, monitorare e [proteggere automaticamente](/microsoft-365/compliance/apply-protection-to-personal-data-in-office-365) oltre 80 tipi di dati sensibili comuni all'interno di documenti e messaggi di posta elettronica, incluse informazioni personali, mediche e finanziarie.<br>•    Informare automaticamente i mittenti dei messaggi di posta elettronica che potrebbero violare i criteri, ancor prima che inviino un messaggio non conforme, configurando i [suggerimenti per i criteri](/exchange/security-and-compliance/data-loss-prevention/policy-tips). I suggerimenti per i criteri possono essere configurati per presentare una breve nota in Outlook, Outlook sul Web e Outlook Web App per dispositivi, che fornisce informazioni sulle possibili violazioni dei criteri durante la creazione di messaggi.<br>•   Proteggere i dati aziendali sensibili e soddisfare i criteri di condivisione delle informazioni dell'organizzazione implementando i controlli per la [condivisione esterna in SharePoint Online e OneDrive for Business](/onedrive/manage-sharing). Assicurarsi che solo gli utenti esterni autenticati possano accedere ai dati aziendali.|
|Utilizzare funzionalità di controllo integrate per monitorare attività sensibili o rischiose all'interno di Office 365.|•   Abilitare i [criteri di avviso](/microsoft-365/compliance/alert-policies) nel Centro sicurezza e conformità di Microsoft 365 per generare notifiche automatiche quando si verificano attività sensibili, ad esempio quando i privilegi dell'account di un utente vengono elevati o quando si accede ai dati sensibili. Tutte le funzioni con privilegi devono essere controllate e monitorate.<br>• Con cadenza regolare, [cercare i log di controllo](/microsoft-365/compliance/search-the-audit-log-in-security-and-compliance) nel centro sicurezza e conformità per verificare le modifiche apportate alle impostazioni di configurazione del tenant.<br>•  Per l'archiviazione a lungo termine dei dati, usare la documentazione di riferimento dell'API Office 365 Management Activity per l'integrazione con uno strumento SIEM (Security Information and Event Management).|
|Distribuire Microsoft Defender per Office 365 per i collegamenti e gli allegati nei messaggi di posta elettronica e nei documenti di Office.|Implementare [Microsoft Defender per Office 365](/microsoft-365/security/office-365-security/defender-for-office-365) per impedire i più comuni vettori di attacco, tra cui i messaggi di posta elettronica di phishing e i documenti di Office contenenti allegati e collegamenti dannosi.|
|||

## <a name="beyond-90-days-ongoing-security-data-governance-and-reporting"></a>Dopo 90 giorni: sicurezza continua, governance dei dati e creazione di report

Queste azioni richiedono più tempo e si basano sulle operazioni precedenti.  

|**Area**|**Attività**|
|:-----|:-----|
|Utilizzare le soluzioni di protezione delle informazioni e gli strumenti avanzati di Microsoft 365 per implementare controlli continui per i dispositivi e la protezione dei dati aziendali.|*   Usare [Microsoft Intune](/intune/) per proteggere i dati sensibili archiviati e accessibili su dispositivi mobili e assicurarsi che vengano utilizzati dispositivi aziendali conformi per accedere ai servizi cloud.|
|Monitorare la conformità in Microsoft 365 e nelle altre applicazioni cloud.|*   Per valutare le prestazioni in relazione alle procedure e ai criteri definiti dall'organizzazione, utilizzare [Microsoft Compliance Manager ](/microsoft-365/compliance/compliance-manager) per eseguire valutazioni regolari dell'applicazione dei criteri di sicurezza delle informazioni dell'organizzazione.<br>*   Usare [Azure AD Privileged Identity Management](/azure/active-directory/privileged-identity-management/pim-configure) per controllare ed esaminare regolarmente tutti gli utenti e i gruppi con elevati livelli di autorizzazione (ad esempio, utenti amministratori o con privilegi).<br>*    Distribuire e configurare [Privileged Access Management](/microsoft-365/compliance/privileged-access-management-overview) per fornire il controllo di accesso granulare sulle attività di amministrazione con privilegi in Office 365. Una volta abilitato, gli utenti dovranno richiedere l'accesso just-in-time per completare le attività avanzate e con privilegi attraverso un flusso di lavoro di approvazione con elevato limite di tempo e ambito.<br>*   Controllare l'[accesso di utenti non proprietari alle cassette postali](/Exchange/policy-and-compliance/non-owner-mailbox-access-reports) per identificare potenziali perdite di informazioni e per revisionare in modo proattivo l'accesso di utenti non proprietari in tutte le cassette postali di Exchange Online.<br>*   Usare i [criteri di avviso di Office 365, i report per la prevenzione della perdita dei dati e Microsoft Cloud App Security](/Office365/SecurityCompliance/monitor-for-leaks-of-personal-data) per monitorare l'utilizzo di applicazioni cloud nell'organizzazione e implementare criteri di avviso avanzati secondo l'attività degli utenti e l'euristica.<br>*   Usare [Microsoft Cloud App Security](/cloud-app-security/what-is-cloud-app-security) per tenere traccia delle attività rischiose per identificare gli amministratori potenzialmente dannosi, per esaminare le violazioni dei dati o per verificare che vengano soddisfatti i requisiti di conformità.|
|Usare le funzionalità avanzate di protezione e rilevamento insieme all'analisi delle minacce per fornire una strategia di sicurezza solida e multi-livello per l'organizzazione. Sviluppare un piano di intervento per gli incidenti per mitigare le potenziali conseguenze dei sistemi compromessi nell'organizzazione.|*   Distribuire e configurare [Windows Advanced Threat Analytics](/advanced-threat-analytics/) per sfruttare analisi avanzate e report che forniscono dati statistici critici destinati agli utenti dell'organizzazione e le metodologie di attacchi informatici impiegate.<br>*   Sfruttare i [report di Defender per Office 365](/microsoft-365/security/office-365-security/view-reports-for-mdo) per analizzare le minacce tramite informazioni dettagliate nei contenuti e nei messaggi di posta elettronica dannosi rilevate automaticamente all'interno dell'organizzazione. Utilizzare report integrati e funzionalità di Traccia messaggio per analizzare i messaggi di posta elettronica che sono stati bloccati a causa di un malware o un virus sconosciuto.<br>*    Usare le [funzionalità di indagine e risposta alle minacce di Office 365](/microsoft-365/security/office-365-security/office-365-ti) per aggregare dati analitici e informazioni da varie fonti per ottenere una visione olistica del panorama di sicurezza nel cloud.<br>*    [Integrare Microsoft Defender per Office 365 e Microsoft Defender per endpoint](/microsoft-365/security/office-365-security/integrate-office-365-ti-with-mde) per comprendere rapidamente se i dispositivi degli utenti sono a rischio durante l'analisi delle minacce in Office 365.<br>*    Simulare metodi di attacchi comuni all'interno dell'ambiente di Office 365 tramite il [simulatore di attacchi di Office 365](/microsoft-365/security/office-365-security/attack-simulator). Esaminare i risultati ottenuti dalle simulazioni degli attacchi per identificare le opportunità di formazione da fornire agli utenti e per verificare le procedure di intervento previste nell'organizzazione per gli incidenti.<br>*   Configurare le [autorizzazioni all'interno del centro sicurezza e conformità](/microsoft-365/security/office-365-security/permissions-in-the-security-and-compliance-center) per garantire che l'accesso ai dati di controllo e monitoraggio sia limitato agli utenti approvati e integrato nelle misure di risposta a eventi imprevisti dell'organizzazione.|
|||

## <a name="learn-more"></a>Scopri di più

Ulteriori informazioni su [Microsoft e NIST Cyber Security Framework (CSF)](offering-nist-csf.md), NIST 800-53 compreso.
