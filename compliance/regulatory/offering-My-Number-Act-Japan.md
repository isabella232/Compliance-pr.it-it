---
title: My Number Act (Giappone)
description: I servizi cloud Microsoft per le aziende rispettano gli standard del My Number Act che tutela la privacy dei dati My Number.
keywords: Microsoft 365, conformità, offerte
ms.localizationpriority: high
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: e38e5f2c370692a60d07ac25491ae457e0ed34c0
ms.sourcegitcommit: 4c00fd65d418065d7f53216c91f455ccb3891c77
ms.translationtype: HT
ms.contentlocale: it-IT
ms.lasthandoff: 08/23/2021
ms.locfileid: "58482209"
---
# <a name="my-number-act-japan"></a>My Number Act (Giappone)

## <a name="about-the-my-number-act"></a>Informazioni su My Number Act

Il governo giapponese ha promulgato il My Number Act (versione in [giapponese](https://elaws.e-gov.go.jp/search/elawsSearch/elaws_search/lsg0500/viewContents?lawId=425AC0000000027_20180627_430AC0000000066) e in [inglese](https://www.ppc.go.jp/files/pdf/en3.pdf)), che è entrato in vigore nel gennaio 2016. Ha assegnato così un numero univoco a 12 cifre, noto come My Number e corrispondente al numero di previdenza sociale, codice fiscale e identificativo personale, a tutti i residenti in Giappone, indipendentemente dalla loro nazionalità. L'assegnazione a ogni persona di un numero da usare per qualunque scopo (come il codice fiscale italiano) è stata pensata per semplificare e rendere più efficienti la gestione fiscale e l'implementazione di benefit sociali come la pensione nazionale, l'assicurazione medica e la disoccupazione.

La Personal Information Protection Commission (PPC), che funge da autorità centralizzata per la protezione dei dati, è stata fondata dall'Act on the Protection of Personal Information (versione in [giapponese](https://www.ppc.go.jp/personal/preparation/) e in [inglese](https://www.ppc.go.jp/en/legal/)). Nell'ambito del suo compito di supervisione e monitoraggio della conformità con il My Number Act, la PPC ha emesso delle [linee guide per My Number](https://www.ppc.go.jp/legal/policy/faq/) (versione in giapponese) per garantire che le organizzazioni gestiscano in modo appropriato e tutelino adeguatamente i dati personali, inclusi i dati My Number, come previsto dalla legge.

## <a name="microsoft-and-the-my-number-act"></a>Microsoft e il My Number Act

Per aiutare i clienti giapponesi a proteggere la privacy dei dati personali, Microsoft si impegna contrattualmente attraverso le [Condizioni di Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31) a garantire che nei servizi cloud per le aziende interessate siano implementate misure di sicurezza tecniche e organizzative in grado di aiutare i clienti a rispettare il My Number Act. Questo supporto significa che i clienti in Giappone possono usare i servizi cloud Microsoft per le aziende nel rispetto degli obblighi alle normative giapponesi.

Le [Domande \&frequenti](https://www.ppc.go.jp/legal/policy/faq/) (in giapponese) pubblicate dalla PPC delineano le linee guida per il trattamento e la protezione adeguate delle informazioni personali. Il documento stabilisce che eventuali terze parti non sono considerate responsabili del trattamento dei dati personali se nel loro contratto stipulano che (a) non trattano dati personali e (b) definiscono un sistema di controllo degli accessi appropriato. Il My Number Act specifica gli obblighi da rispettare quando i dati vengono trasferiti a terze parti, ma la sezione [Q3-12](https://www.ppc.go.jp/legal/policy/faq/) (in giapponese) delle Domande\&frequenti della PPC spiega che gli obblighi non sono applicabili se la terza parte non tratta i dati personali, ovvero non ha accesso permanente ad essi.

I servizi cloud Microsoft per le aziende definiscono questi obblighi nelle [Condizioni di Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31), che stipulano che la proprietà e la responsabilità dei dati contenenti i dati My Number sono esclusive dei clienti e non di Microsoft. Il cliente deve pertanto adottare controlli appropriati per proteggere i dati My Number contenuti nei dati dei clienti.

Dato che Microsoft non dispone dell'accesso permanente ai dati My Number archiviati nei propri servizi cloud, non è necessario un contratto di "outsourcing" per il trattamento dei dati My Number. Se un cliente vuole ottenere accesso ai dati dei clienti che contengono dati My Number, deve creare un altro contratto di outsourcing con Microsoft per ogni caso prima di avanzare tale richiesta.

Le condizioni stabiliscono anche che Microsoft si impegna a usare i dati dei clienti solo per fornire servizi al cliente, non per fini pubblicitari o altri scopi commerciali simili, e che dispone di sistemi solidi di controllo degli accessi.

Per quanto riguarda le problematiche della sicurezza, i servizi cloud Microsoft per le aziende rispettano lo standard [Cloud Security Mark (Gold)](offering-cs-mark-gold-japan.md), la prima certificazione giapponese relativa alla sicurezza per i provider di servizi cloud.

I servizi cloud Microsoft per le aziende soddisfano gli obblighi del My Number Act e non creano ulteriori obblighi ai sensi di tale legge per i clienti, come il consenso da parte di un singolo proprietario dei dati personali.

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- Azure
- [Dynamics 365](https://aka.ms/d365-compliance-list)
- Intune
- Office 365

## <a name="office-365-and-the-my-number-act"></a>Office 365 e il My Number Act

### <a name="office-365-cloud-environments"></a>Ambienti cloud di Office 365

[!INCLUDE [Office 365 offering intro](../includes/o365-offering-introduction.md)]

### <a name="office-365-applicability-and-in-scope-services"></a>Applicabilità di Office 365 e servizi inclusi nell'ambito

Usare la tabella seguente per determinare l'applicabilità per i servizi e l'abbonamento a Office 365:

| **Applicabilità** | **Servizi inclusi nell'ambito** |
|:------------------|:----------------------|
| **Commerciale** | Azure Active Directory, Azure Information Protection, Bookings, Compliance Manager, Delve, Exchange Online, Exchange Online Protection, Forms, Kaizala, Microsoft Analytics, Microsoft Booking, Microsoft Defender per Office 365, Microsoft Graph, Microsoft Teams, Microsoft To-Do per il Web, MyAnalytics, componente aggiuntivo Conformità avanzata di Office 365, Office 365 Cloud App Security, Gruppi di Office 365, Centro sicurezza e conformità di Office 365, Video di Office 365, Office Online, Office Pro Plus, OneDrive for Business, Planner, PowerApps, Power Automate, Power BI, Microsoft SharePoint Online, Skype for Business, StaffHub, Microsoft Stream, Sway, Yammer Enterprise |

## <a name="how-to-implement"></a>Come eseguire l'implementazione

- [Criteri di sicurezza di Microsoft](https://servicetrust.microsoft.com/ViewPage/TrustDocuments?command=Download&downloadType=Document&downloadId=231213ea-9954-41fd-a757-ae62f3721dc7&docTab=6d000410-c9e9-11e7-9a91-892aae8839ad_FAQ_and_White_Papers): come Microsoft gestisce la sicurezza delle informazioni personali e delle organizzazioni nei suoi servizi cloud.
- [Privacy in Office 365](https://servicetrust.microsoft.com/ViewPage/TrustDocuments?command=Download&downloadType=Document&downloadId=a1b48a5b-bcb1-4c19-9277-952c0df87113&docTab=6d000410-c9e9-11e7-9a91-892aae8839ad_FAQ_and_White_Papers): come Microsoft sviluppa misure di protezione della privacy efficaci in Office 365.
- [Accesso degli amministratori in Office 365](/office365/SecurityCompliance/office-365-administrative-access-controls-overview): come Microsoft gestisce l'accesso degli amministratori ai dati dei clienti.
- [Controlli e report in Office 365](/office365/SecurityCompliance/office-365-auditing-and-reporting-overview): quali funzionalità possono usare i clienti per tenere traccia delle attività degli utenti e degli amministratori all'interno del loro tenant.
- [Conservazione dei dati in Office 365](/office365/SecurityCompliance/office-365-data-retention-deletion-and-destruction-overview): quali sono i criteri di gestione dei dati relativamente al periodo in cui vengono conservati i dati dei clienti dopo l'eliminazione.

## <a name="frequently-asked-questions"></a>Domande frequenti

**Chi è responsabile della protezione dei dati personali ai sensi del My Number Act?**

La [sezione Q3-13](https://www.ppc.go.jp/legal/policy/faq/) (in giapponese) delle Domande \&frequenti della PPC stabilisce che dato che i clienti Microsoft sono gli esclusivi proprietari dei dati personali, essi sono tenuti ad adottare le misure di sicurezza adeguate, come controllare le password degli amministratori, per proteggere le informazioni personali e i dati My Number.

## <a name="resources"></a>Risorse

- [Conformità di Azure e obblighi di privacy e sicurezza in Giappone](https://gallery.technet.microsoft.com/Azure-Compliance-and-the-53409748)
- [Privacy di Microsoft](https://privacy.microsoft.com/en-US/)
- [Informativa sulla privacy di Microsoft](https://privacy.microsoft.com/privacystatement)
- [Considerazioni sulla privacy nel cloud](https://download.microsoft.com/download/0/9/D/09DE47F6-F9E5-4C14-B9E8-E8119A130ACC/Privacy_considerations_in_the_cloud.pdf)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
