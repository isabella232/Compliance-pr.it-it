---
title: Normativa sulla privacy in Canada
description: Azure e Intune consentono ai clienti di essere conformi agli obblighi di legge sulla privacy in Canada.
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: b5921a0535b9fe3dd84f4faf57dca4d7d117498e
ms.sourcegitcommit: 21ed42335efd37774ff5d17d9586d5546147241a
ms.translationtype: HT
ms.contentlocale: it-IT
ms.lasthandoff: 02/05/2021
ms.locfileid: "50121306"
---
# <a name="canadian-privacy-laws"></a>Normativa sulla privacy in Canada

## <a name="about-canadian-privacy-laws"></a>Normativa sulla privacy in Canada

La normativa sulla privacy in Canada è entrata in vigore per proteggere la riservatezza delle persone e offrire loro il diritto di accedere alle informazioni personali raccolte. L'ente [OPCC](https://www.priv.gc.ca/en/privacy-topics/privacy-laws-in-canada/02_05_d_15/) (Office of the Privacy Commissioner of Canada) ha il compito di supervisionare la conformità a tale normativa.

La [legge sulla privacy](https://privacy.microsoft.com/it-IT/#heading-0-0-2-1) (Privacy Act) regola in che modo gli enti della pubblica amministrazione raccolgono, usano e divulgano informazioni personali, tra cui quelle dei dipendenti. La legge [PIPEDA ](https://www.priv.gc.ca/en/privacy-topics/privacy-laws-in-canada/the-personal-information-protection-and-electronic-documents-act-pipeda/) (Personal Information Protection and Electronic Documents Act) regola le stesse attività per imprese commerciali nonché per i dipendenti di aziende soggette a regolamentazione federale, come banche, compagnie aeree e di telecomunicazioni.

La legge PIPEDA si basa su 10 [principi per la corretta gestione delle informazioni ](https://www.priv.gc.ca/en/privacy-topics/privacy-laws-in-canada/the-personal-information-protection-and-electronic-documents-act-pipeda/p_principle/) a cui le aziende devono adeguarsi. Ad esempio, il principio di base del consenso, enunciato nella legge PIPEDA, impone alle organizzazioni di ottenere l'autorizzazione da parte della persona alla raccolta o all'utilizzo delle informazioni personali. Le persone hanno il diritto di accedere alle informazioni personali e di segnalare eventuali errori (sulla base del principio di "accesso personale"). Il principio di "identificazione delle finalità" impone che le informazioni personali possano essere usate solo per le finalità concordate.

In generale, la legge PIPEDA si applica alle attività commerciali in tutte le province e nei territori, ad eccezione di quelle che operano interamente nelle province con leggi sulla privacy proprie che sono state dichiarate "sostanzialmente simili" alla legge federale. Ad esempio, British Columbia, Alberta e Quebec hanno una normativa sulla privacy del settore privato considerata sostanzialmente analoga alla legge PIPEDA e, di conseguenza, si applicano le leggi provinciali al posto di quelle federali.

## <a name="microsoft-and-canadian-privacy-laws"></a>Microsoft e la normativa sulla privacy in Canada

Microsoft Azure e Microsoft Intune sono stati sviluppati secondo gli standard di sicurezza ISO/IEC e Microsoft implementa misure tecniche e organizzative per proteggere i dati dei clienti. Queste misure sono conformi ai requisiti previsti dagli standard di sicurezza come [ISO/IEC 27001](offering-iso-27001.md) e ISO/IEC 27002 e il codice di condotta sulla privacy nel cloud, [ISO/IEC 27018](offering-ISO-27018.md). Microsoft ha valutato le proprie procedure in merito alla gestione di rischi, sicurezza e incidenti, al controllo degli accessi, alla protezione dell'integrità dei dati e ad altre aree relative ai suggerimenti forniti dall'OPCC (Office of the Privacy Commissioner of Canada) e ha stabilito che i servizi Azure e Intune inclusi nell'ambito sono conformi a tali indicazioni. Questo supporto significa che Azure e Intune consentono ai clienti di essere conformi ai requisiti imposti dalla normativa sulla privacy in Canada.

Per supportare le organizzazioni del settore pubblico e privato preoccupate dall'integrità dei dati, Microsoft ha creato due data center in Canada, a Toronto e Quebec City. Questi data center consentono di aggiungere servizi a livello locale di storage fisico, failover, ripristino di emergenza per i dati dei clienti principali a riposo, come stabilito nelle [Condizioni dei Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31).

Per aiutare i clienti in Canada a valutare l'esternalizzazione delle funzioni aziendali nel cloud, Microsoft ha pubblicato il documento [Navigating your way to the cloud: A compliance checklist for financial institutions in Canada (Come orientarsi nel cloud: elenco di controllo sulla conformità degli istituti finanziari in Canada)](https://servicetrust.microsoft.com/Documents/TrustDocuments?command=Download&downloadType=Document&downloadId=626fb641-9dca-45c0-abaf-0a7849c15f81&docTab=6d000410-c9e9-11e7-9a91-892aae8839ad_Compliance_Guides). Questo documento presenta una panoramica del quadro legislativo, inclusa la normativa in materia di privacy, e un elenco dettagliato del modo in cui i servizi cloud Microsoft consentono alle organizzazioni di rispettare i requisiti contrattuali in merito agli accordi di esternalizzazione.

## <a name="microsoft-in-scope-cloud-services"></a>Servizi cloud Microsoft inclusi nell'ambito

- [Azure](https://gallery.technet.microsoft.com/Overview-of-Azure-c1be3942)
- Intune

## <a name="how-to-implement"></a>Come eseguire l'implementazione

- [Privacy in Microsoft](https://www.microsoft.com/download/details.aspx?id=55710): informazioni sui principi e gli standard Microsoft sulla privacy e sulle normative specifiche per il Canada.
- [Elenco di controllo della conformità per il Canada](https://servicetrust.microsoft.com/Documents/TrustDocuments?command=Download&downloadType=Document&downloadId=626fb641-9dca-45c0-abaf-0a7849c15f81&docTab=6d000410-c9e9-11e7-9a91-892aae8839ad_Compliance_Guides): ulteriori informazioni sulle funzionalità di Azure e Intune che consentono di essere conformi alla normativa sulla privacy in Canada.
- [Protezione dei dati di Azure](/azure/security/fundamentals/protection-customer-data): Azure garantisce ai clienti una sicurezza dei dati avanzata, sia per impostazione predefinita che come opzioni disponibili per i clienti.

## <a name="frequently-asked-questions"></a>Domande frequenti

**I clienti che usano Azure e Intune sono conformi alla legge PIPEDA e ad altre normative sulla privacy in Canada?**

Nelle [Condizioni dei Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31), Microsoft dichiara di essere conforme alle leggi e alle normative che si applicano alla fornitura dei Microsoft Online Services. Tuttavia, le organizzazioni che usano i servizi cloud Microsoft aziendali rimangono sempre responsabili della conformità alle normative in materia di privacy in Canada. La legge chiarisce che le organizzazioni sono le uniche responsabili della gestione corretta e della protezione adeguata dei dati riservati raccolti.  

Di conseguenza, la privacy è una responsabilità condivisa tra Microsoft, come provider di servizi cloud, e il cliente, che utilizza i servizi cloud. A livello generale, ciò significa che i clienti devono garantire che le soluzioni implementate negli ambienti Microsoft soddisfino i 10 principi codificati nella legge PIPEDA come, ad esempio, ottenere il consenso degli utenti a raccogliere i dati e salvaguardarli con misure di sicurezza appropriate. Ad esempio, ottenendo il consenso delle persone alla raccolta dei dati e salvaguardandoli con misure di sicurezza appropriate.

**Quali controlli di terze parti certificano l'ambiente di controllo della sicurezza di Azure e Intune?**

Azure e Intune sono stati progettati in base a standard di sicurezza consolidati come [ISO/IEC 27001](offering-ISO-27001.md) e il framework [SOC](https://privacy.microsoft.com/privacystatement). La conformità a questi standard è certificata da revisori di terze parti che forniscono una valutazione indipendente sulla presenza e sul funzionamento corretto dei controlli di sicurezza.  

Per ogni controllo viene creato un report, che Microsoft rende disponibile nel portale di [Microsoft Service Trust](https://servicetrust.microsoft.com/) o in un'altra posizione. Microsoft fornisce i report di controllo ai clienti che ne fanno esplicita richiesta. Tali report sono soggetti a clausole di non divulgazione e limiti sulla distribuzione da parte di Microsoft e del revisore.

**I clienti conoscono il percorso fisico in cui sono archiviati i dati?**

I clienti dei servizi cloud Microsoft per le aziende in Canada[sono a conoscenza del luogo in cui vengono archiviati i dati dei clienti](https://www.microsoft.com/trust-center/privacy/data-location). Indipendentemente dal luogo di archiviazione dei dati dei clienti, Microsoft non controlla o limita i luoghi dai quali i clienti e gli utenti finali possono eseguire l'accesso ai dati personali.  

La legge PIPEDA non richiede alle aziende canadesi di mantenere le informazioni personali in Canada. Tuttavia, a seconda della provincia, o del settore, in cui operano le organizzazioni, potrebbe essere richiesto di mantenere determinati tipi di dati all'interno dei confini canadesi. Per soddisfare tali requisiti, Microsoft ha creato due data center in Canada che supportano Azure e Intune, a Toronto e Quebec City. Ogni data center è conforme ai rigorosi requisiti di sicurezza.

## <a name="resources"></a>Risorse

- [Riepilogo della normativa sulla privacy in Canada](https://gallery.technet.microsoft.com/Overview-of-Azure-c1be3942) (OPCC)
- [Privacy di Microsoft](https://privacy.microsoft.com)
- [Informativa sulla privacy di Microsoft](https://privacy.microsoft.com/privacystatement)
- [Considerazioni sulla privacy nel cloud](https://download.microsoft.com/download/0/9/D/09DE47F6-F9E5-4C14-B9E8-E8119A130ACC/Privacy_considerations_in_the_cloud.pdf)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
