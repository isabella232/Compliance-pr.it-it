---
title: Notifica di violazione
description: Informazioni su come i servizi Microsoft proteggono da una violazione dei dati personali e su come Microsoft gestisce un'eventuale violazione e la comunica agli utenti interessati.
keywords: Microsoft 365, Microsoft 365 Education, Documentazione Microsoft 365, GDPR
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- GDPR
- M365-security-compliance
- MS-Compliance
ms.custom:
- seo-marvel-mar2020
titleSuffix: Microsoft GDPR
hideEdit: true
ms.openlocfilehash: bdbaccb58d80a2291abb5bc670e1e4cec730d95e0a5b3934683fb0e6bea3b469
ms.sourcegitcommit: af1925730de60c3b698edc4e1355c38972bdd759
ms.translationtype: HT
ms.contentlocale: it-IT
ms.lasthandoff: 08/05/2021
ms.locfileid: "54288275"
---
# <a name="gdpr-breach-notification"></a>Notifica di violazione del GDPR

Il regolamento generale sulla protezione dei dati (GDPR) introduce nuove regole per le organizzazioni che offrono beni e servizi alle persone che risiedono nell'Unione europea (UE) o che raccolgono e analizzano i dati dei residenti nell'UE in qualunque luogo si trovi l'utente o la sua azienda. Altri dettagli sono disponibili [nell'argomento relativo al Riepilogo sul GDPR](gdpr.md). Questo documento consente di ottenere informazioni sul completamento delle notifiche di violazione secondo il GDPR usando i prodotti e i servizi Microsoft.

## <a name="what-constitute-a-breach-of-personal-data-under-the-gdpr"></a>Cosa costituisce una violazione dei dati personali secondo il GDPR?

Per dati personali si intendono tutte le informazioni relative a un individuo che possono essere utilizzate per identificare tale soggetto direttamente o indirettamente. Una violazione dei dati personali è una "violazione di sicurezza che comporta accidentalmente o in modo illecito la distruzione, la perdita, la modifica, la divulgazione non autorizzata o l'accesso ai dati personali trasmessi, conservati o comunque trattati".

## <a name="terminology"></a>Terminologia

Definizioni utili per i termini relativi al GDPR usati nel documento:

- *Titolare del trattamento dei dati (titolare)*: una persona giuridica, un'autorità pubblica, un'agenzia o un altro organismo che, da solo o congiuntamente con altri, determina le finalità e le modalità di trattamento dei dati personali.  
- *Dati personali* e *interessato*: qualsiasi informazione relativa a una persona fisica identificata o identificabile (interessato); una persona fisica identificabile è una persona che può essere identificata, direttamente o indirettamente.  
- *Responsabile*: una persona fisica o giuridica, un'autorità pubblica o un altro ente che si occupa del trattamento dei dati personali per conto del titolare.  
- *Dati dei clienti*: dati prodotti e archiviati relativi alle attività quotidiane di gestione della propria attività.

## <a name="microsoft-and-breach-notification"></a>Microsoft e la notifica di violazione

Per Microsoft, il rispetto degli obblighi derivanti dal Regolamento generale sulla protezione dei dati (GDPR) è importante. Per incidente di sicurezza o violazione dei dati si intende un evento come l'accesso illecito o non autorizzato ai dati del cliente archiviati nelle apparecchiature o strutture Microsoft che potrebbe comportare la perdita, la divulgazione o l'alterazione di tali dati.

In qualità di responsabile del trattamento dei dati, Microsoft assicura che i clienti dei servizi riescano a soddisfare i requisiti di notifica della violazione del GDPR in quanto titolari del trattamento dei dati. La notifica contiene le informazioni necessarie per eseguire tale valutazione. Microsoft invia una notifica di violazione dei dati personali ai clienti, fatta eccezione per i casi in cui i dati personali sono indecifrabili, ad esempio i dati con crittografia nei quali l'integrità delle chiavi è confermata.

I titolari del trattamento dei dati sono tenuti a valutare i rischi per la privacy di tali dati e a stabilire se una violazione richieda la notifica all'autorità per la protezione dei dati di un cliente. Microsoft fornisce le informazioni necessarie, insieme ai criteri di conformità del GDPR per eseguire la valutazione.

La notifica iniziale include una descrizione della natura della violazione, l'impatto approssimativo sull’utente e i passaggi per l’attenuazione, se applicabili. Se le nostre indagini non sono complete al momento della notifica iniziale, verranno indicati i passaggi successivi e le sequenze temporali per le comunicazioni seguenti. Per ulteriori informazioni su come Microsoft rileva e interviene a un caso di violazione dei dati personali, vedere [Notifica di violazione dei dati secondo il GDPR](https://servicetrust.microsoft.com/ViewPage/GDPRBreach) nel Service Trust Portal.

Di seguito sono indicati i dettagli relativi alla notifica della violazione per specifici prodotti e servizi Microsoft.
  
1. **[Office 365](gdpr-breach-Office365.md)**  
    Microsoft investe considerevolmente in sistemi, processi e personale per ridurre le probabilità di violazione dei dati personali, per rilevare immediatamente eventuali violazioni e attenuarne le conseguenze. Altri dettagli sono disponibili in [Investimenti di Office 365 per la sicurezza dei dati](/microsoft-365/compliance/gdpr-breach-office365#office-365-investments-in-data-security).

    Nel caso si individui una violazione e si voglia contattare Microsoft,  inviare un messaggio al supporto Microsoft che contatterà i team di progettazione per maggiori informazioni.

2. **[Azure, Dynamics 365 e Windows](gdpr-breach-azure-dynamics-windows.md)** Microsoft dispone di un servizio globale di risposta agli eventi imprevisti, attivo 24 ore su 24 e 7 giorni su 7, che lavora per mitigare gli effetti degli attacchi nei confronti di Microsoft Azure, Dynamics 365 e della configurazione del responsabile del trattamento dei dati di diagnostica Windows.

    - *Rilevamento delle violazioni*: poiché sia Microsoft che il cliente hanno obblighi nei confronti della sicurezza, i servizi di Azure usano un modello di responsabilità condivisa per definire la sicurezza e le responsabilità operative. Microsoft non monitora o interviene in caso di incidenti di sicurezza nell'ambito della responsabilità del cliente. L’intervento in caso di incidente del cliente può comportare la collaborazione con il [supporto clienti](https://azure.microsoft.com/support/options/) di Azure secondo adeguati contratti di servizio. Microsoft Azure offre anche diversi servizi, ad esempio il [Centro sicurezza di Azure](https://azure.microsoft.com/services/security-center/) che i clienti possono usare per sviluppare e gestire gli interventi in caso di incidenti di sicurezza.

        Per un elenco degli eventi che attivano le indagini sulle violazioni in Microsoft Azure vedere [Rilevamento di potenziali violazioni](/microsoft-365/compliance/gdpr-breach-azure-dynamics#detection-of-potential-breaches). In [Azure e notifica di violazione secondo il GDPR](gdpr-breach-azure-dynamics-windows.md) sono disponibili ulteriori dettagli su come Microsoft indaga, gestisce e interviene relativamente agli incidenti di sicurezza all'interno di Azure.

    - *Intervento in caso di violazione dei dati*: Microsoft stabilisce adeguati livelli di priorità e gravità di una violazione tramite l’analisi dell'impatto funzionale, la recuperabilità e l'impatto dell’evento sulle informazioni. La priorità e la gravità potrebbero cambiare nel corso dell'indagine in base a nuovi risultati e conclusioni.
    Il team di intervento in casi di incidenti di sicurezza di Microsoft lavora a stretto contatto con i consulenti legali globali per assicurare che le analisi dei dati vengano eseguite in conformità agli obblighi di legge e agli impegni nei confronti dei clienti. Questi processi sono descritti dettagliatamente in [Intervento in caso di violazione dei dati di Azure](/microsoft-365/compliance/gdpr-breach-azure-dynamics#azures-data-breach-response).

    - *Notifica al cliente*: Microsoft Azure invia una notifica al cliente e alle autorità competenti sulle violazioni dei dati come previsto. Le notifiche ai cliente vengono recapitate entro 72 ore dall’identificazione di una violazione tranne nei casi seguenti:

        - Microsoft ritiene che l’azione di inviare una notifica possa aumentare il rischio per altri clienti.
        - La sequenza temporale di 72 ore potrebbe rendere pubblici alcuni dettagli sull'evento. Questi dettagli verranno forniti nel corso delle indagini.

        Ulteriori dettagli sono disponibili in [Notifica al cliente](/microsoft-365/compliance/gdpr-breach-azure-dynamics#customer-notification).

3. **[Servizi professionali e supporto tecnico Microsoft](gdpr-breach-Microsoft-Support-Professional-Services.md)**  
    Data la natura dei servizi professionali, alcuni incidenti di protezione dei dati potrebbero rientrare nell'ambito della responsabilità del cliente. Quando i Servizi professionali di Microsoft identificano un incidente di protezione dei dati, seguirà un piano di intervento standard del settore come descritto in [Ambito e limiti del processo di intervento in caso di incidenti di protezione dei dati](/microsoft-365/compliance/gdpr-breach-microsoft-support-professional-services#scope--limits-of-data-protection-incident-response-process).

## <a name="breach-notification-admin-tools"></a>Strumenti di amministratore della notifica di violazione

- **Nominare il contatto responsabile della privacy nell'organizzazione**: gli amministratori tenant possono utilizzare il [Portale di amministrazione di Active Directory](https://go.microsoft.com/fwlink/p/?linkid=2052736) per definire il contatto responsabile della privacy nell'organizzazione per eventuali comunicazioni di Microsoft.

## <a name="learn-more"></a>Ulteriori informazioni

- [Centro protezione Microsoft](https://www.microsoft.com/trust-center/privacy/gdpr-overview)
