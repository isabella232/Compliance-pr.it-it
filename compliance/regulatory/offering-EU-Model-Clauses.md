---
title: Clausole del modello dell'Unione europea
description: Microsoft offre clausole contrattuali standard dell'Unione europea e garanzie per il trasferimento dei dati personali.
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: 806f5ed0636ea9eceb9e57d5c445d0902896fce8
ms.sourcegitcommit: 01938022a292c07e98041dc6ae1312a1b8c617db
ms.translationtype: HT
ms.contentlocale: it-IT
ms.lasthandoff: 08/13/2021
ms.locfileid: "58261072"
---
# <a name="european-union-model-clauses"></a>Clausole del modello dell'Unione europea

## <a name="european-union-model-clauses-overview"></a>Panoramica delle clausole del modello dell'Unione europea

La legge sulla protezione dei dati dell'Unione europea (UE) regola il trasferimento dei dati personali dei clienti UE in paesi al di fuori dell'Area Economica Europea (AEE) che include tutti i paesi dell'Unione europea, Islanda, Liechtenstein e Norvegia. Le clausole del modello UE sono clausole contrattuali standard usate negli accordi tra provider di servizi (quale Microsoft) e i loro clienti per garantire che l'eventuale trasferimento di dati personali al di fuori dell'AEE sia adeguato alla legge sulla protezione dei dati europea e soddisfi i requisiti della Direttiva europea sulla protezione dei dati 95/46/EC.

A livello pratico, la conformità alle leggi sulla protezione dei dati europea significa anche che i clienti hanno bisogno di meno autorizzazioni da parte delle singole autorità per trasferire i dati personali al di fuori dell'UE, poiché la maggior parte degli Stati membri dell'UE non richiede un'autorizzazione aggiuntiva se il trasferimento si basa su un accordo conforme alle clausole del modello.

## <a name="microsoft-and-european-union-model-clauses"></a>Microsoft e le clausole del modello dell'Unione europea

Il [Regolamento generale sulla protezione dei dati](/compliance/regulatory/gdpr) (GDPR) dell'Unione europea (UE) regola il trasferimento dei dati personali dei clienti in paesi al di fuori dell'Area Economica Europea (AEE), che include tutti i paesi dell'Unione europea, Islanda, Liechtenstein e Norvegia. Microsoft offre ai clienti le [clausole contrattuali standard dell'Unione Europea](https://ec.europa.eu/info/law/law-topic/data-protection/international-dimension-data-protection/standard-contractual-clauses-scc_en) che forniscono garanzie specifiche sui trasferimenti di dati personali per i servizi nell'ambito. Le clausole contrattuali standard dell'Unione Europea vengono utilizzate negli accordi tra provider di servizi (come Microsoft) e i loro clienti per garantire che tutti i dati personali che lasciano l'Area Economica Europea vengano trasferiti in conformità con il GDPR.

Nel luglio 2020, la Corte di giustizia dell'Unione europea (CGUE) ha reso non valido il Privacy Shield UE-USA per i trasferimenti di dati personali dall'UE agli Stati Uniti. Tuttavia, le clausole contrattuali standard dell'Unione Europea continuano a fornire un meccanismo valido per il trasferimento dei dati personali dall'UE e dall'Area Economica Europea, nonché dalla Svizzera e dal Regno Unito. Microsoft rende disponibili le clausole contrattuali standard dell'Unione Europea ai clienti come descritto nelle Condizioni di Microsoft Online Services (OST) [Data Protection Addendum](https://aka.ms/DPA) (DPA).

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- Azure e Azure per enti pubblici
- Azure DevOps Services
- [Dynamics 365](https://aka.ms/d365-compliance-list)
- Intune: parte del servizio cloud del prodotto del componente aggiuntivo Intune e gestione di dispositivi mobili per Office 365
- Microsoft Cloud App Security
- Microsoft Defender per endpoint per le seguenti parti del servizio cloud: rilevamento e reazione dagli endpoint, analisi e risoluzioni automatiche e punteggio di sicurezza.
- Microsoft Professional Services: premier e locale per Azure, Dynamics 365, Intune e per le medie e grandi imprese clienti di Microsoft 365 per le aziende
- Office 365
- Servizio cloud Power Automate (in precedenza Microsoft Flow), autonomo o incluso in un piano o in una famiglia di prodotti Office 365 o Dynamics 365
- Servizio cloud PowerApps, autonomo o incluso in un piano o in una famiglia di prodotti con marchio Office 365 o Dynamics 365
- Servizio cloud Power BI, autonomo o incluso in un piano o in una famiglia di prodotti con marchio Office 365

## <a name="office-365-and-european-union-model-clauses"></a>Office 365 e le clausole del modello dell'Unione europea

### <a name="office-365-cloud-environments"></a>Ambienti cloud di Office 365

[!INCLUDE [Office 365 offering intro](../includes/o365-offering-introduction.md)]

### <a name="office-365-applicability-and-in-scope-services"></a>Applicabilità di Office 365 e servizi inclusi nell'ambito

Usare la tabella seguente per determinare l'applicabilità per i servizi e l'abbonamento a Office 365:

| **Applicabilità** | **Servizi inclusi nell'ambito** |
|:------------------|:----------------------|
| **Commerciale** | Protezione dalla minacce di Azure, Azure Active Directory, Azure Information Protection, Bookings, Compliance Manager, Delve, Exchange Online, Exchange Online Protection, Forms, Kaizala, Microsoft Analytics, Microsoft Booking, Microsoft Graph, Microsoft Teams, Microsoft To-Do per il Web, MyAnalytics, componente aggiuntivo Conformità avanzata di Office 365, Office 365 Cloud App Security, Gruppi di Office 365, Centro sicurezza e conformità di Office 365, Video di Office 365, Office Online, Office Pro Plus, OneDrive for Business, Planner, PowerApps, Power Automate, Power BI, Microsoft SharePoint Online, Skype for Business, StaffHub, Microsoft Stream, Sway, Yammer Enterprise |

## <a name="audits-reports-and-certificates"></a>Controlli, report e certificati

Microsoft valuta costantemente gli standard dell'Unione europea e aggiorna i suoi servizi di conseguenza.

## <a name="frequently-asked-questions"></a>Domande frequenti

**Cos'è la Direttiva europea sulla protezione dei dati 95/46/EC?**

Questa direttiva definisce la linea di base per la gestione dei dati personali nell'Unione europea. Costituisce il framework normativo in base al quale Microsoft trasferisce i dati personali all'esterno dell'Unione europea. Ai sensi di questa direttiva e degli accordi contrattuali, Microsoft agisce come responsabile del trattamento dei dati dei clienti. Il cliente agisce invece come titolare del trattamento dei dati, mantenendo la proprietà dei dati e la responsabilità di garantire il trasferimento legale dei dati a Microsoft per il trattamento all'esterno dell'AEE.

**Perché è importante l'adeguamento alle clausole del modello?**

Un provider di servizi che si impegna contrattualmente a rispettare le clausole del modello garantisce ai suoi clienti che i dati personali verranno trasferiti ed elaborati nel rispetto della legge sulla protezione dei dati dell'Unione europea. Grazie al rispetto delle Clausole del modello, i clienti devono ottenere un minor numero di approvazioni dalle singole autorità di protezione dei dati per trasferire i dati personali al di fuori dell'Unione europea.

**Dove è possibile ottenere informazioni sull'adeguamento per i servizi Microsoft?**

L'adeguamento è un impegno contrattuale. Le clausole contrattuali standard di Microsoft sono disponibili per tutti i clienti cloud nelle [Condizioni di Online Services](https://aka.ms/Online-Services-Terms); per altri servizi, consultare l'accordo esistente con Microsoft.

**Che cos'è un "responsabile secondario del trattamento dei dati"?**

Un "responsabile secondario del trattamento dei dati" è chiunque elabori i dati personali seguendo le istruzioni del titolare del trattamento dei dati, nonché i termini delle clausole del modello e il subcontratto. I clienti Microsoft, in particolare i fornitori di software indipendenti (ISV), a volte sono essi stessi responsabili del trattamento dei dati. In questi casi, Microsoft è il responsabile secondario del trattamento dei dati.

**Qual è la fase iniziale del percorso di adeguamento dell'organizzazione?**

È possibile stipulare un contratto come le [Condizioni di Online Services](https://aka.ms/Online-Services-Terms) o modificare il contratto esistente per incorporare le clausole contrattuali standard.

## <a name="resources"></a>Risorse

- [Organizzazioni degli standard europei](https://eur-lex.europa.eu/)
- [Clausole modello UE](https://aka.ms/EU-model_clauses)
- [Direttiva europea sulla protezione dei dati](https://aka.ms/EU-DPD)
- [Comitato europeo per la protezione dei dati](https://edpb.europa.eu/)
- [Domande frequenti sulle clausole del modello dell'UE per Dynamics 365 e Office 365](https://products.office.com/business/office-365-trust-center-eu-model-clauses-faq)
- [Hub dei controlli comuni del framework di conformità Microsoft](https://www.microsoft.com/trustcenter/common-controls-hub)
- [Condizioni di Microsoft Online Services](https://aka.ms/Online-Services-Terms)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
