---
title: Organismi di vigilanza AMF (Autorité des Marchés Financiers) e ACPR (Autorité de Contrôle Prudentiel et de Résolution) in Francia
description: Indicazioni di Microsoft per gli istituti finanziari che adottano il cloud in Francia.
keywords: Microsoft 365, conformità, offerte
ms.localizationpriority: high
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection:
- M365-security-compliance
- MS-Compliance
hideEdit: true
titleSuffix: Microsoft Compliance
ms.openlocfilehash: 3e7d08c15d126273cbacd75a2cab37e476ebf42d
ms.sourcegitcommit: 4c00fd65d418065d7f53216c91f455ccb3891c77
ms.translationtype: HT
ms.contentlocale: it-IT
ms.lasthandoff: 08/23/2021
ms.locfileid: "58482509"
---
# <a name="financial-authority-amf-and-prudential-authority-acpr-france"></a>Organismi di vigilanza AMF (Autorité des Marchés Financiers) e ACPR (Autorité de Contrôle Prudentiel et de Résolution) in Francia

## <a name="about-the-amf-and-acpr"></a>Informazioni sugli organismi di vigilanza AMF e ACPR

Gli [organismi ](https://www.amf-france.org/en) ([AMF (Autorité des Marchés Financiers)](https://www.amf-france.org/)) e [](https://acpr.banque-france.fr/en/page-sommaire/about-acpr) ([ACPR (Autorité de Contrôle Prudentiel et de Résolution)](https://acpr.banque-france.fr/)) sono i principali garanti delle attività finanziarie in Francia. In qualità di garante del mercato azionario, l'AMF è responsabile della supervisione dei mercati finanziari e delle società di investimento. L'ACPR, un organismo di controllo indipendente che fa capo alla banca centrale, la [Banque de France](https://www.banque-france.fr/), supervisiona il settore bancario ed assicurativo.  
  
L'AMF e l'ACPR operano unitamente all’Autorità bancaria europea (ABE), "un'autorità indipendente dell'Unione europea (UE), che opera per assicurare un livello di regolamentazione e di vigilanza efficace e uniforme nel settore bancario europeo". A tal fine, l'ABE ha definito un approccio globale relativo all'uso del cloud computing da parte degli istituti finanziari dell'UE, le [Raccomandazioni in materia di esternalizzazione a fornitori di servizi cloud](https://eba.europa.eu/sites/default/documents/files/documents/10180/1848359/c1005743-567e-40fc-a995-d05fb93df5d1/Draft%20Recommendation%20on%20outsourcing%20to%20Cloud%20Service%20%20%28EBA-CP-2017-06%29.pdf ).  
  
Esistono diversi requisiti e linee guida in Francia di cui gli istituti finanziari devono essere a conoscenza riguardo il passaggio di funzioni e dati aziendali verso il cloud:

- Il Regolamento generale dell'AMF ([lingua francese](https://amf-france.org/eli/fr/aai/amf/rg/livre/1/fr.html) e [lingua inglese](https://amf-france.org/eli/fr/aai/amf/rg/20180103/notes/en.pdf)) definisce le regole e le procedure per l'applicazione della normativa in materia finanziaria. In particolare, l'articolo 313-75 stabilisce le condizioni che devono essere applicate ai contratti che gli istituti finanziari stipulano con i fornitori di servizi cloud.
- L'ACPR ha pubblicato il documento The risks associated with cloud computing (I rischi associati al cloud computing) ([lingua francese](https://acpr.banque-france.fr/sites/default/files/medias/documents/201307-risques-associes-au-cloud-computing.pdf) e [lingua inglese](https://acpr.banque-france.fr/sites/default/files/medias/documents/201307-the-risks-associated-with-cloud-computing.pdf)), che incoraggia le organizzazioni sotto la supervisione dell'ACPR a prendere misure adeguate per gestire i rischi quando esternalizzano le proprie funzioni aziendali nel cloud. Inoltre, [l'articolo 239 dell'Ordinanza ACPR del 3 novembre 2014, relativa al controllo interno delle aziende ](https://www.legifrance.gouv.fr/affichTexte.do?cidTexte=JORFTEXT000029700770&categorieLien=id) (lingua francese) sotto la supervisione ACPR, definisce inoltre le condizioni obbligatorie da includere nei contratti con i fornitori di servizi cloud.
- In alcuni casi, gli istituti regolamentati devono inviare una notifica ad AMF e ACPR riguardanti gli accordi di esternalizzazione dei materiali, in particolare se rischiano di avere un impatto significativo sulle operazioni aziendali.
- Nel suo ruolo di autorità garante in Francia, il [CNIL](https://www.cnil.fr/en/home) (Commission Nationale de l’Informatique et des Libertés) ha pubblicato diverse linee guida relative al cloud computing, incluse le raccomandazioni per aziende che intendono utilizzare i servizi di cloud computing (lingua [francese](https://www.cnil.fr/sites/default/files/typo/document/Recommandations_pour_les_entreprises_qui_envisagent_de_souscrire_a_des_services_de_Cloud.pdf) e lingua [inglese](https://www.cnil.fr/sites/default/files/typo/document/Recommendations_for_companies_planning_to_use_Cloud_computing_services.pdf)).

## <a name="microsoft-and-the-amf-and-acpr"></a>Microsoft e gli organismi AMF e ACPR

Per aiutare gli istituti finanziari in Francia a valutare l'esternalizzazione delle funzioni aziendali nel cloud, Microsoft ha pubblicato [Navigating your way to the cloud: a checklist for financial institutions in France (Come orientarsi nel cloud: elenco di controllo della conformità per gli istituti finanziari in Francia)](https://aka.ms/FinServ-Guide-France). Le organizzazioni finanziarie, esaminando e completando l'elenco di controllo, possono adottare i servizi cloud aziendali di Microsoft con la certezza di essere conformi ai requisiti normativi applicabili.  
  
Quando gli istituti finanziari in Francia esternalizzano le attività aziendali nel cloud, essi devono conformarsi ai requisiti AMF e ACPR nell'ambito dell'ampio quadro normativo dell'ABE (Autorità bancaria europea). In particolare, devono conoscere l'articolo 313-75 del Regolamento generale AMF e le Linee guida ACPR sui rischi per il cloud computing e i requisiti obbligatori per i contratti stipulati con i fornitori di servizi cloud.  
  
L'elenco di controllo di Microsoft consente agli istituti finanziari in Francia di eseguire valutazioni di due diligence dei servizi cloud Microsoft per le aziende e include:

- Informazioni generali sul panorama normativo a scopo di contestualizzazione.
- Un elenco di controllo che definisce le problematiche da affrontare e associa i servizi Microsoft Azure, Microsoft Dynamics 365 e Microsoft 365 agli obblighi normativi. L'elenco di controllo può essere usato come strumento per misurare la conformità ad alcune normative e definire uno schema interno per documentare la conformità e aiutare i clienti a svolgere le loro valutazioni dei rischi rispetto ai servizi cloud Microsoft per le aziende.

## <a name="microsoft-in-scope-cloud-platforms--services"></a>Piattaforme e servizi cloud Microsoft inclusi nell'ambito

- [Azure](https://aka.ms/AzureCompliance)
- [Dynamics 365](https://aka.ms/d365-compliance-list)
- [Microsoft 365](https://aka.ms/o365-compliance-framework)

## <a name="how-to-implement"></a>Come eseguire l'implementazione

- [Elenco di controllo sulla conformità: Francia](https://aka.ms/FinServ-Guide-France): gli istituti finanziari possono ottenere assistenza per la valutazione dei rischi dei servizi cloud Microsoft per le aziende.
- [Guida alla conformità e alla valutazione dei rischi](https://aka.ms/RiskGovernanceGuide): creare un modello di governance per la valutazione dei rischi dei servizi cloud Microsoft e la notifica all'organismo di regolamentazione.
- [Casi di utilizzo nel settore finanziario](/azure/industry/financial/): panoramiche di casi, esercitazioni e altre risorse per creare soluzioni con Azure per i servizi finanziari.

## <a name="frequently-asked-questions"></a>Domande frequenti

**È richiesta l'approvazione da parte delle autorità competenti?**

La pubblicazione dell'ABE, [Raccomandazioni in materia di esternalizzazione a fornitori di servizi cloud](https://eba.europa.eu/sites/default/documents/files/documents/10180/1848359/c1005743-567e-40fc-a995-d05fb93df5d1/Draft%20Recommendation%20on%20outsourcing%20to%20Cloud%20Service%20%20%28EBA-CP-2017-06%29.pdf /5fa5cdde-3219-4e95-946d-0c0d05494362), definisce un approccio globale all'esternalizzazione da parte degli istituti finanziari nella UE. Inoltre, in alcuni casi, le società finanziarie devono inviare una notifica all'AMF o all'ACPR sui relativi accordi di esternalizzazione, come descritto nelle pagine 8 e 9 dell'[elenco di controllo](https://aka.ms/FinServ-Guide-France). Anche se è improbabile che tali circostanze si applichino all'uso dei servizi cloud Microsoft, i servizi finanziari devono verificarne l'applicabilità esaminando l'elenco di controllo.

**Devono essere incluse clausole obbligatorie nel contratto con il fornitore dei servizi cloud?**

Sì. L'articolo 239 [dell'Ordinanza ACPR del 3 novembre 2014](https://www.legifrance.gouv.fr/affichTexte.do?cidTexte=JORFTEXT000029700770&categorieLien=id) e l'articolo 313-75 [del Regolamento Generale AMF](https://www.amf-france.org/eli/fr/aai/amf/rg/livre/1/fr.html) stabiliscono le condizioni che devono essere applicate ai contratti che gli istituti finanziari stipulano con i fornitori di servizi cloud. La Parte 2 dell'[elenco di controllo](https://aka.ms/FinServ-Guide-France) di Microsoft (pagina 62) associa le sezioni nei documenti contrattuali Microsoft in cui vengono trattate.

## <a name="resources"></a>Risorse

- [Microsoft Financial Services Compliance Program](https://aka.ms/FSCP-Print)
- [Servizi cloud e servizi finanziari di Microsoft per le aziende](https://servicetrust.microsoft.com/viewpage/financialservicesoverview)
- [Azure Financial Services Compliance Program](https://azure.microsoft.com/resources/videos/azurecon-2015-financial-services-compliance-in-azure/)
- [Strumento di valutazione del rischio cloud di Azure per i servizi finanziari](https://servicetrust.microsoft.com/ViewPage/FFIECBlueprint?command=Download&downloadType=Document&downloadId=079a1973-711a-428f-9312-9ddd290cff7b&docTab=c726d5c0-2d1e-11e8-a485-57140ec19669_PaaS)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
